༄ ༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
TibetanBuddhistResource Center
TextScan Input Form -Title Page
Work: W2DB4578 ImageGroup: ||11PD35552
LCCN: n/a ISBN: 9787540933654
Title:
གཞུང་ཆེན་བཅུ་གསུམ་གྱི་མཆན་འགྲེལ
gzhungchenbcugsum gyi mchan 'grel
Author:
གཞན་ཕན་ཆོས་ཀྱི་སྣང་བ
gzhanphanchoskyi snangba
Descriptor: In/a
OriginalPublication: snga 'gyurrgyalba rdzogschenpa'i dpetshogs;n/a
Place: khrengtu'u
Publisher: sikhron mi rigsdpe skrun khang
Date: |2006
Volume: 7
TotalVolumes: 13
TBRCPages: 2
IntroductoryPages: n/a
TextPages: n/a
ScanningInformation: ScannedatM/SSatluj Infotech Images, E-45, Sector27 Noida, DistrictGautam Buddha
Nagar, U.P. 201301 viaNew Delhi, IN forthe Tibetan Buddhist Resource Center, 150 17th
st., NewYork, NY 10011, U.S.A2006. Comments:2008

སྔ་འགྱུར་༧རྒྱལ་བ་རྫོགས་ཆེན་པའི་དཔེ་ཚོགས།
དེབ་བདུན་པ།
དཱི
༩ ན
of ལ་
ཨ་
ཅན་
རྫོགས་ཆེན་པ
༄༅ ༎ གཞུང་ཆེན་བཅུ་གསུམ་གྱི་མཆན
Word
འགྲེལ་བཞུགས་སོ།།
M
མོ་དཔེ་སྐྲུན་ཚིགས་པ། སི་ཁྲོན་མ་རིགས་དཔེ་སྐྲུན་ཁང༌། མདན་ཕྱོགས་ཀྱི་འདྲ་པར་ནི་རྫོགས་ཆེན་ཤྲྰི་སིདྷའི་ཡུལ་ལྗོངས་ཡིན།
Vesa atkestanteijed

དེབ་བདུན་པ།
ག་
རྫོགས་ཆེན་མཁན་ཆེན་གཞན་དགའི་གསུང་འབུམ།
༄༅།།གཞུང་ཆེན་བཅུ་གསུམ་གྱི་མཆན
འགྲེལ་བཞུགས་སོ།།
སི་ཁྲོན་དཔེ་སྐྲུན་ཚོགས་པ། སི་ཁྲོན་མི་རིགས་དཔེ་སྐྲུན་ཁང༌།

# (CIP)
C
+=#*+i¢ct¥/ #« •¥n@#.-ikZ8: JqULEj& H#%L,
2006.12
ISBN 978-7-5409-3365-4
I. +... II. ... . ** -**
IV. B94
++ CIP (2006) 142188
+ = # +i¢} ¥ (7)
#k • }¥ ཝཱ
HI ཨོཾ : ལྟ ཟློ
# # !; /-T # +###
E È : # Ł
#/£ ##R; #UL HL/k &
£ii+; #PH HUYck
TZ#A: # £ ¥/- #»
HH %R4G; qUI[H% ཕྲུ UqUI[E€b& HHhཨཽ}L «&zRiH={{HFR%12B)
EFBJ: J&# ཟླiIEཁ &H £L/NE]
R : 148mmX210mm
EJE ;k: 5.125
ཝཱ :89f
k: 2006 རྞྞ 12 H#—k
EF }k: 2006 # 12 #-kEJE]
EF5: 0001~250044
# : ISBN978-7-5409-3365-4/B. 102
# ; (+¥1~13. ) 220. 00 7ü

ཟ་ཐོ་
རྫོགས་ཆེན་མཁན་ཆེན་གཞན་ཕན་ཆོས་ཀྱི་སྣང་བ།

དེབ་བདུན་པའི་དཀར་ཆག
དབུ་མ་ལ་འཇུག་པ་ཞེས་བྱ་བའི་མཆན་འགྲེལ་
བཞུགས་སོ། ། ……((༡)
དང་པོ། རབ་ཏུ་དགའ་བ། ……(༡)
གཉིས་པ། དྲི་མ་མེད་པ། .. …(༡༧)
གསུམ་པ། འོད་བྱེད་པ། ··(༢༠)
བཞི་པ། འོད་འཕྲོ་བ། .…(༢༥)
ལྔ་པ། སྦྱང་དཀའ་བ། .... ...(༢༦)
དྲུག་པ། མངོན་དུ་གྱུར་པ། .. (༢༦)
བདུན་པ།རིང་དུ་སོང་བ། (༡༡༢)
བརྒྱད་པ། མི་གཡོ་བ། (༡༡༣)
དགུ་པ།ལེགས་པའི་བློ་གྲོས། (༡༡༤)
བཅུ་པ།ཆོས་ཀྱི་སྤྲིན ...(༡༡༤)
སེམས་བསྐྱེད་བཅུའི་དེ་དག་གིས་ཡོན་ཏན་དང་གྲངས་
1
༢༠༠༩༠

དེབ་བདུན་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཐོབ་པའི་དབང་དུ་བྱས་ནས་བཤད་པར་བསྟན་པ། …..(༡༡༥)
དབུ་འཇུག་ཐལ་ཟློག་མཆན་འགྲེལ་བཞུགས་སོ། ། ...(༡༣༥)
དབུ་མའི་སྨོན་ལམ་བཞུགས་སོ། ། (༡༥༦)
དབུ་མའི་སྨོན་ལམ་བསྡུས་པ་བཞུགས་སོ། ། (༡༥༩)
2

༄༅༅། །དབུ་མ་ལ་འཇུག་པ་ཞེས་བྱ་བའི་
མཆན་འགྲེལ་བཞུགས་སོ། །
༄༅། །རྒྱ་གར་སྐད་དུ། མ་དྷཱུ་མ་ཀ་ཨ་བ་ཏཱ་ར་ནཱ་མ། བོད་
སྐད་དུ། དབུ་མ་ལ་འཇུག་པ་ཞེས་བྱ་བ། འཇམ་དཔལ་
གཞོན་ནུར་གྱུར་པ་ལ་ཕྱག་འཚལ་ལོ། །འདིར་རྟོགས་པ་དང་
ལྡན་པ་རྣམས་ཀྱི་འཇུག་པ་ནི་བརྗོད་བྱ་དང་། དགོས་པ་དང་།
འབྲེལ་བ་དང་། དགོས་པའི་དགོས་པ་རྣམས་རྟོགས་པ་སྔོན་དུ་འགྲོ་
བ་ཅན་ཡིན་པས་བསྟན་བཅོས་ཀྱི་དང་པོར་འཇུག་པའི་རྒྱུར་གྱུར་་་་་
པའི་བརྗོད་བྱ་ལ་སོགས་པ་བསྟན་པར་བྱ་སྟེ། དེ་ལ་བསྟན་བཅོས་
འདིའི་བརྗོད་བྱ་ནི་ས་བཅུ་གཅིག་གོ། །དགོས་པ་ནི་རྟོགས་པའོ། །
འབྲེལ་བ་ནི་བསྟན་བཅོས་དང༌། དགོས་པ་ཐབས་དང་ཐཐབས་ལས་
བྱུང་བའི་མཚན་ཉིད་ཅན་ནོ། །དགོས་པའི་དགོས་པ་ནི་ས་བཅུ་
གཅིག་རྟོགས་པས་ཀུན་རྫོབ་དང་དོན་དམ་པའི་བདེན་པ་ཡོངས་སུ་་
ཤེས་པ་སྟེ། ཀླུ་སྒྲུབ་ཞབས་ཀྱིས་མཛད་པའི་རྩ་བའི་ཤེས་རབ་ལ་
སོགས་པ་དབུ་མའི་བསྟན་བཅོས་ལ་འཇུག་པར་བྱ་བའི་ཕྱིར། དབུ་
མ་ལ་འཇུག་པ་རྩོམ་པར་འདོད་པས། ཡང་དག་པར་རྫོགས་པའི་
1

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
སངས་རྒྱས་དང་བྱང་ཆུབ་སེམས་དཔའ་རྣམས་པས་ཀྱང་ཐོག་མར་་་་
བཅོམ་ལྡན་འདས་སྙིང་རྗེ་ཆེན་པོ་སངས་རྒྱས་ཉིད་ཀྱི་རྒྱུ་ཕུན་སུམ་་་
ཚོགས་པ་དང་པོ། སེམས་ཅན་འཁོར་བའི་བཙོན་རར་བསྡམས་པ་
སྐྱབས་མེད་པ་དཔག་ཏུ་མེད་པ་མ་ལུས་པ་ཡོངས་སུ་སྐྱོབ་པའི་་་་་་་
མཚན་ཉིད་ཅན་ལ་བསྟོད་པར་འོས་པ་ཉིད་དུ་བསྟན་པའི་ཕྱིར།
ཉན་ཐོས་དང་སྟེ་དེ་ལ་ཡང་དག་པའི་གདམས་ངག་གི་འབྲས་བུ་་་་་
ཐོབ་པར་བྱེད་པས་ན་ཉན་ཐོས་དག་སྟེ་འདི་ལྟར་བྱ་བ་བྱས་སོ། །
འདི་ལས་སྲིད་པ་གཞན་མི་ཤེས་སོ་ཞེས་བྱ་བ་ལ་སོགས་པ་འབྱུང་བ་
ཡིན་ནོ། །ཡང་ན་འབྲས་བུའི་མཆོག་གམ་བླ་ན་མེད་པ་ཡང་དག་
པར་རྫོགས་པའི་སངས་རྒྱས་ཀྱི་ལམ་དེ་བཞིན་གཤེགས་པ་ལས་ཐོས་་
ནས་དེ་དོན་དུ་གཉེར་བ་རྣམས་ལ་སྒྲོགས་པར་བྱེད་པས་ན། ཉན་
ཐོས་དག་སྟེ་དམ་པའི་ཆོས་པདྨ་དཀར་པོའི་མདོ་ལས། མགོན་པོ་
བདག་ཅག་དེ་རིང་ཉན་ཐོས་གྱུར། །བྱང་ཆུབ་དམ་པ་ཡང་དག་
བསྒྲགས་པར་བགྱི། །བྱང་ཆུབ་པ་ཡི་སྒྲ་ཡང་རབ་ཏུ་བརྗོད། །དེ་བས་
བདག་ཅན་ཉན་ཐོས་མི་ཟད་འདྲ། །ཞེས་ཇི་སྐད་གསུངས་པ་ལྟ་
བུའོ༑ །སངས་རྒྱས་འབྲིང་རྣམས་ཏེ་སངས་རྒྱས་ཀྱི་སྒྲ་འདི་སངས་
རྒྱས་ཀྱི་དེ་ཉིད་ཉན་ཐོས་དང་རང་སངས་རྒྱས་དང་བླ་ན་མེད་པ་་་་་
ཡང་དག་པར་རྫོགས་པའི་སངས་རྒྱས་གསུམ་ཆར་ལ་ཡང་འཇུག་སྟེ།
དེས་ན་སངས་རྒྱས་ཀྱི་སྒྲས་རང་སངས་རྒྱས་དག་བསྙད་དོ། །དེ་དག་
ནི་བསོད་ནམས་དང་ཡེ་ཤེས་གོང་དུ་འཕེལ་བའི་ཁྱད་པར་གྱིས་ཉན་
2

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
ཐོས་རྣམས་ལས་ཁྱད་པར་དུ་འཕགས་པའི་ཕྱིར་དང་། བསོད་
ནམས་དང་ཡེ་ཤེས་ཀྱི་ཚོགས་དང་ཐུགས་རྗེ་ཆེན་པོ་དང་རྣམ་པ་་་་་
ཐམས་ཅད་མཁྱེན་པ་ལ་སོགས་པ་མེད་པས་ཡང་དག་པར་རྫོགས་་་་
པའི་སངས་རྒྱས་རྣམས་པས་དམན་པའི་ཕྱིར་ན་འབྲིང་རྣམས་ཏེ་་་་་་
ཐུབ་དབང་བཅོམ་ལྡན་འདས་ལས་སྐྱེས་སོ། །སངས་རྒྱས་དེ་ནི་
བྱང་ཆུབ་སེམས་དཔའ་ལས་འཁྲུངས་ཤིང་ཞེས་པ་ནི་གནས་་
སྐབས་ཀྱི་ཁྱད་པར་དང་ཡང་དག་པར་འཛིན་དུ་འཇུག་པ་ལས་སོ། །
ཡང་བྱང་ཆུབ་སེམས་དཔའ་དེ་ཅིའི་རྒྱུ་ཅན་ཞིག་ཡིན་ཞེ་ན་འོག་ཏུ་་
འཆད་པར་འགྱུར་བའི་རྣམ་པ་ཅན་གྱི་སྙིང་རྗེའི་སེམས་དང་་་་་་
དངོས་པོ་དང་དངོས་པོ་མེད་པ་ལ་སོགས་པ་མཐའ་གཉིས་དང་བྲལ་
བའི་ཤེས་རབ་གཉིས་སུ་མེད་པའི་བློ་དང་། ཆོས་ཉིད་ཀྱི་དོན་
སེམས་ཅན་རྣམས་ཀྱི་ཁོང་དུ་ཆུད་པར་བྱའོ་སྙམ་པའི་བྱང་ཆུབ་ཀྱི་
སེམས་རྣམས་ནི་རྒྱལ་སྲས་རྣམས་ཀྱི་རྒྱུའོ། །བྱང་ཆུབ་ཀྱི་སེམས་
དང་གཉིས་སུ་མེད་པའི་ཡེ་ཤེས་གཉིས་ཀྱི་རྩ་བ་ཡང་སྙིང་རྗེ་གཙོ་བོ་
ཉིད་དུ་བསྟན་པར་བཞེད་ནས། གང་གི་ཕྱིར་བརྩེ་བའི་སྙིང་རྗེ་
ཉིད་རྒྱལ་བའི་ལོ་ཏོག་ཕུན་སུམ་ཚོགས་པ་འདིའི། ཐོག་མར་ས་
བོན་དང་ནི་བར་དུ་སྤེལ་བ་ལ་ཆུ་དང་འདྲ་ཞིང་ཐ་མར་ཡུན་་་་་་
རིང་དུ་ལོངས་སྤྱོད་ཀྱི་གནས་ལ་འབྲས་བུ་སྨིན་པ་ལྟ་བུར་
འདོད་པར་གྱུར་པ་ཡིན་ཏེ། འདི་ལྟར་སྙིང་རྗེ་ཅན་ནི་གཞན་གྱི་
སྡུག་བསྔལ་གྱིས་སྡུག་བསྔལ་བ་ཉིད་ཀྱིས་སེམས་ཅན་སྡུག་བསྔལ་་་་་་
3

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
བར་གྱུར་པ་མ་ལུས་པ་ཡོངས་སུ་བསྐྱབ་པར་བྱ་བའི་ཕྱིར་གདོན་མི་་
ཟ་བར་བདག་གིས་འཇིག་རྟེན་འདི་མཐའ་དག་སྡུག་བསྔལ་ནས་་་་
བཏོན་ཏེ་སངས་རྒྱས་ཉིད་ལ་ངེས་པར་སྦྱར་བར་བྱའོ་སྙམ་དུ་ངེས་་་
པར་སེམས་སྐྱེད་པར་བྱེད་དོ། །དམ་བཅའ་བ་འདི་ཡང་གཉིས་སུ་
མེད་པའི་ཡེ་ཤེས་སྤངས་པས་སྒྲུབ་པར་མི་ནུས་པས་གཉིས་སུ་མེད་་་
པའི་ཡེ་ཤེས་ལ་ཡང་ངེས་པ་ཁོ་ནར་འཇུག་སྟེ། སངས་རྒྱས་ཀྱི་ཆོས་
ཐམས་ཅད་ཀྱི་ས་བོན་ནི་སྙིང་རྗེ་ཉིད་ཡིན་པ་དེ་ཕྱིར་བདག་གིས་་
ཐོག་མར་སྙིང་རྗེ་ཁོ་ན་ལ་བསྟོད་པར་བགྱིའོ། །བྱང་ཆུབ་སེམས་
དཔའ་རྣམས་ཀྱི་སྙིང་རྗེ་སེམས་ཅན་ལ་དམིགས་པའི་དབང་དུ་་་་་
མཛད་ནས་གསུངས་པ་ནི། དང་པོར་ངའོ་ཞེས་ཡོད་པ་མ་ཡིན་
པའི་བདག་ལ་ཡོད་པར་མངོན་པར་ཞེན་པར་གྱུར་ཅིང་། དེ་ནས་
བདག་གི་འདི་ཞེས་དངོས་པོ་ལ་ཆགས་པ་བསྐྱེད་པ། བདག་
དང་བདག་གིར་མངོན་པར་ཞེན་པའི་འཇིག་རྟེན་འདི་ནི་ལས་དང་་
ཉོན་མོངས་པའི་ཐག་པས་ཆེས་དམ་དུ་བསྡམས་པ་འཁྲུལ་འཁོཁོར་་་་་
བསྐོར་མཁན་རྣམ་པར་ཤེས་པའི་བསྐྱོད་པ་ལ་རག་ལས་པར་འཇུག་་
པ༑ འཁོར་བའི་ཁྲོན་པ་ཆེན་པོ་སྲིད་པའི་རྩེ་མོ་ནས་མནར་མེད་པ་
ལ་ཐུག་པ་ཟབ་ལ་བར་མེད་པར་འཕྱན་པ། རང་གི་རང་ཉིད་ཀྱིས་
ཐུར་དུ་འགྲོ་བར་འཇུག་པ་འབད་པས་ཅི་ཞིག་ལྟར་དྲང་བར་བྱ་བ།
མ་རིག་པ་ལ་སོགས་པ་ཉོན་མོངས་པ་དང་ལས་དང་སྐྱེ་བའི་ཀུན
ནས་ཉོན་མོངས་པ་གསུམ་ཡོད་ཀྱང་སྔ་མ་དང་ཕྱི་མ་དང་བར་གྱི་་་་་
4

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
རིམ་པ་ངེས་པར་མི་ཟིན་པ། ཉི་མ་རེ་རེ་ཞིང་སྡུག་བསྔལ་གྱི་སྡུག་
བསྔལ་དང་། འགྱུར་བའི་སྡུག་བསྔལ་དག་གིས་གཙོག་པའི་ཕྱིར་ཟོ་
ཆུན་འཕྱན་པ་ལྟར་རང་དབང་མེད་པ་ཡི། འགྲོ་བ་ལ་སྡུག་
བསྔལ་ལས་བསྐྱབ་པར་འདོད་པའི་སྙིང་རྗེར་གྱུར་པ་གང་ཡིན་པ་
དེ་ལ་འདུད་དོ། །ཆོས་ལ་དམིགས་པ་དང་དམིགས་པ་མེད་པའི་
སྙིང་རྗེ་ཡང་དམིགས་པའི་སྒོ་ནས་གསལ་བར་བྱ་བའི་ཕྱིར། འགྲོ་བ་
རྣམས་གཡོ་བའི་ཆུ་ཡི་ནང་གི་ཟླ་བ་ལྟར། སྐད་ཅིག་རེ་རེ་ལ་མི་
རྟག་པས་གཡོ་བ་ཉིད་དང་རང་བཞིན་ཉིད་ཀྱིས་སྟོང་པར་་་་་་་
མཐོང་བ་ཡི་སྙིང་རྗེས་གྱུར་གང་དེ་ལ་འདུད་ཅེས་བྱ་བ་དེ་དང་་་་་་
སྦྱར་བར་བྱའོ། །བྱང་ཆུབ་སེམས་དཔའ་རྣམས་ཀྱི་བྱང་ཆུབ་ཀྱི་
སེམས་ཀྱི་དབྱེ་བ་རྣམ་པ་བཅུ་བརྗོད་པར་འདོད་པས། བྱང་ཆུབ་ཀྱི་
སེམས་དང་པོའི་དབང་དུ་མཛད་ནས། རྒྱལ་བའི་སྲས་པོ་འདི་ཡི་
སེམས་གང་ཞིག་འགྲོ་བ་རྣམས། རྣམ་པར་གྲོལ་བར་བྱ་བའི་
ཕྱིར་སྙིང་རྗེའི་དབང་དུ་གྱུར་ཅིང༌། བྱང་ཆུབ་སེམས་དཔའ་
ཀུན་ཏུ་བཟང་པོའི་སྨོན་པས་རབ་ཏུ་བསྔོས་པ་རབ་ཏུ་དགའ་་
བ་ཞེས་བྱ་བའི་མིང་ཅན་གཉིས་སུ་མེད་པའི་ཡེ་ཤེས་དེའི་རྒྱུ་ཅན་གྱི་
འབྲས་བུ་ཉེ་བར་མཚོན་པ་དེ་ལ། རབ་ཏུ་གནས་པ་དེ་ནི་སེམས་
བསྐྱེད་པ་དང་པོ་ཞེས་བྱའོ། །ཡང་གང་གི་ཚེ་འདི་རབ་ཏུ་དགའ་
བ་ཞེས་བྱ་བའི་ས་དང་པོ་ལ་ཞུགས་པར་གྱུར་པ། དེ་ནས་བཟུང་
སྟེ་སེམས་དེ་ནི་ཐོབ་པར་གྱུར་པ་ཡིས། བྱང་ཆུབ་སེམས་
LO5

C
དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
དཔའ་ཞེས་བྱ་བའི་སྒྲ་ཁོ་ན་ཉིད་ཀྱིས་བསྙད་དོ། །གཞན་ཡང་
འདི་ནི་སོ་སོའི་སྐྱེ་བོ་དང༌། ཉན་ཐོས་དང་། རང་སངས་རྒྱས་ཀྱི་ས་
ཐམས་ཅད་ལས་འདས་པའི་ཕྱིར་དང༌། དེ་བཞིན་གཤེགས་པའི་ས་
ཀུན་ཏུ་འོད་ཅེས་བྱ་བའི་རྗེས་སུ་འགྲོ་བའི་ལམ་སྐྱེས་པའི་ཕྱིར་ན་དེ་
བཞིན་གཤེགས་པ་རྣམས་ཀྱི་རིགས་སུའང་སྐྱེས་པ་སྟེ། འདི་
ནི་ལྟ་བའི་དང་འཛིན་པའི་དང་ཐེ་ཚོམ་གྱི་ཀུན་ཏུ་སྦྱོར་བ་གསུམ་
པོ་ཐམས་ཅད་སྤངས་པ་ཡིན་ནོ། །བྱང་ཆུབ་སེམས་དཔའ་དེ་
ནི་ངེས་པ་ལ་ཞུགས་པས་དེའི་རྒྱུ་ཅན་གྱི་ཡོན་ཏན་ཐོབ་པ་དང་།
སའི་མི་མཐུན་པའི་ཕྱོགས་ཀྱི་སྐྱོན་དང་བྲལ་བས་ཐུན་མོང་མ་ཡིན་་་
པའི་དགའ་བ་མཆོག་ཏུ་གྱུར་པ་འཆང་ཞིང༌། འཇིག་རྟེན་གྱི་
ཁམས་བརྒྱ་ཀུན་ནས་གཡོ་བར་ནུས་པར་གྱུར་པའང་ཡིན།
ས་དང་པོ་ནས་སངས་རྒྱས་ཀྱི་སའི་བར་དུ། ས་ནས་སར་གནོན་
པར་བྱེད་ཅིང་གོང་མར་རབ་ཏུ་འགྲོ་བར་འགྱུར་ཞིང་། དེ་ཚེ་
འདི་ཡི་ངན་འགྲོའི་ལམ་རྣམས་མཐའ་དག་འགག་པར་་་་་་་་
འགྱུར་ལ། དེ་ཚེ་འདི་ཡི་སོ་སོ་སྐྱེ་བོའི་འདུ་ཤེས་མེད་པའི་སེམས་
ཅན་དང་བྱང་གི་སྒྲ་མི་སྙན་དང་ཚངས་པ་ཆེན་པོར་སྐྱེ་བའི་ས་དང་
མོས་པས་སྤྱོད་པའི་ས་རྣམས་ཐམས་ཅད་ཀྱང་ཟད་དོ། །དེ་ཉིད་
ཉན་ཐོས་རྣམས་ལ་ཐེ་ཚོམ་བསལ་བའི་དོན་དུ་དཔེའི་སྒོ་ནས་བསྟན་
པར་བྱ་བའི་ཕྱིར། འདི་ནི་འཕགས་པ་བརྒྱད་པ་ཇི་ལྟ་བ་དེ་
ལྟར་ཉེ་བར་བསྟན་པ་ཡིན་ཏེ་ཡས་བགྲང་བའི་དབང་དུ་བྱས་
6

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
ནས་རྒྱུན་ཞུགས་ཞུགས་པ་ཞེས་པའི་དོན་ཏོ། །རྫོགས་པའི་བྱང་
ཆུབ་ཀྱི་སེམས་ལྟ་ཞིག་དང་པོ་ལ་གནས་པས་ཀྱང༌། ཐུབ་པའི་
དབང་པོའི་གསུང་ལས་སྐྱེས་པའི་ཉན་ཐོས་དང་བཅས་པའི་་་་་་་
རང་སངས་རྒྱས་རྣམས་ནི། བསོད་ནམས་དག་གི་དབང་གིས་
ཕམ་པར་བྱས་ནས་བསོད་ནམས་རྣམ་པར་འཕེལ་ཏེ། ཇི་སྐད་དུ།
འཕགས་པ་བྱམས་པའི་རྣམ་པར་ཐར་པ་ལས། རིགས་ཀྱི་བུ་འདི་ལྟ་
སྟེ༑ དཔེར་ན་རྒྱལ་པོའི་བུ་སྐྱེས་ནས་རིང་པོར་མ་ལོན་པ་རྒྱལ་པོའི་
མཚན་དང་ལྡན་པས་བློན་པོའི་ཚོགས་རྒན་པོ་གཙོ་བོར་གྱུརཔ་་་་་་
ཐམས་ཅད་ཀྱང་རིགས་ཀྱི་བདག་ཉིད་ཆེ་བའི་དབང་གིས་ཟིལ་གྱིས་་
གནོན་ཏོ། །དེ་བཞིན་དུ་བྱང་ཆུབ་སེམས་དཔའ་ལས་དང་པོ་པ་བྱང་
ཆུབ་ཏུ་སེམས་བསྐྱེད་ནས་རིང་པོ་མ་ལོན་པ། དེ་བཞིན་གཤེགས་པ་
ཆོས་ཀྱི་རྒྱལ་པོའི་རིགས་སུ་སྐྱེས་པས་ཀྱང་བྱང་ཆུབ་ཀྱི་སེམས་དང་།
སྙིང་རྗེའི་དབང་གིས་ཉན་ཐོས་དང་རང་སངས་རྒྱས་ཡུན་རིང་དུ་་་་
ཚངས་པར་སྤྱོད་པ་རྣམས་ཟིལ་གྱིས་གནོན་ཏོ། །རིགས་ཀྱི་བུ་འདི་ལྟ་
སྟེ༑དཔེར་ན་ནམ་མཁའ་ལྡིང་གི་དབང་པོ་ཆེན་པོའི་ཕྲུ་གུ་སྐྱེས་ནས་
རིང་པོ་མ་ལོན་པའི་གཤོག་པའི་རླུང་གི་ཤུགས་དང༌། མིག་ཡོངས་སུ་
དག་པའི་ཡོན་ཏན་གང་ཡིན་པ་དེ་ནི་དེ་ལས་གཞན་པའིབྱའི་་་་་་་་
ཚོགས་མ་ལུས་པ་རྒས་པར་གྱུར་པ་ཐམས་ཅད་ལ་ཡོད་པ་མ་ཡིན་་་་་
ནོ༑།དེ་བཞིན་དུ་བྱང་ཆུབ་སེམས་དཔའ་བྱང་ཆུབ་ཏུ་སེམས་དང་པོ་
བསྐྱེད་པ། དེ་བཞིན་གཤེགས་པ་ནམ་མཁའ་ལྡིང་གི་དབང་པོ་ཆེན་
7

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
པོའི་རིགས་ཀྱི་རྒྱུད་དུ་ཡང་དག་པར་བྱུང་བ་ནམ་མཁའ་ལྡིང་གི་
དབང་པོ་ཆེན་པོའི་ཕྲུ་གུ་ཐམས་ཅད་མཁྱེན་པ་ཉིད་དུ་སེམས་བསྐྱེད་
པའི་གཤོག་པའི་སྟོབས་ཀྱིས་ཕ་རོལ་གནོན་པ་དང་། ལྷག་པའི་
བསམ་པ་ཡོངས་སུ་དག་པའི་མིག་གི་ཡོན་ཏན་གང་ཡིན་པ་དེ་ནི་་་་་
བསྐལ་པ་བརྒྱ་སྟོང་དུ་ངེས་པར་འབྱུང་བའི་ཉན་ཐོས་དང་། རང་
སངས་རྒྱས་ཐམས་ཅད་ལ་ཡོད་པ་མ་ཡིན་ནོ་ཞེས་པ་ལ་སོགས་པ་་་་་
གསུངས་པ་ལྟ་བུའོ། །དེ་ནི་ས་བདུན་པ་རིང་དུ་སོང་བར་བློ་ཡང་
ལྷག་པར་འགྱུར་ཏེ། འཕགས་པ་ས་བཅུ་པ་ལས་ཀྱང་། ཀྱེ་རྒྱལ་
བའི་སྲས་དག་འདི་ལྟ་སྟེ། དཔེར་ན་རྒྱལ་པོའི་རིགས་སུ་སྐྱེས་པའི་
རྒྱལ་པོའི་བུ་རྒྱལ་པོའི་མཚན་དང་ལྡན་པ་ནི་སྐྱེས་པ་ཙམ་གྱིས་རྒྱལ་་
པོའི་བྱིན་གྱིས་བློན་པོའི་ཚོགས་ཐམས་ཅད་ཟིལ་གྱིས་གནོན་གྱི་རང་་
གི་བློའི་སྟོབས་ཀྱིས་རྣམ་པར་དཔྱད་པས་ནི་མ་ཡིན་ནོ། །ནམ་དེ་
ནར་སོན་པར་གྱུར་པ་དེའི་ཚེ་རང་གི་བློའི་སྟོབས་བསྐྱེད་པས་བློན་་་
པོའི་བྱ་བ་ཐམས་ཅད་ལས་ཤིན་ཏུ་འདས་པ་ཡིན་ནོ། །ཀྱེ་རྒྱལ་བའི་
སྲས་དག་དེ་བཞིན་དུ་བྱང་ཆུབ་སེམས་དཔའ་ཡང་སེམས་བསྐྱེད་མ་་
ཐག་ཏུ་ལྷག་པའི་བསམ་པའི་ཆེ་བ་ཉིད་ཀྱིས་ཉན་ཐོས་དང་རང་་
སངས་རྒྱས་ཐམས་ཅད་ཟིལ་གྱིས་གནོན་གྱི་རང་གི་བློའི་སྟོབས་ཀྱིས་་
རྣམ་པར་དཔྱད་པས་ནི་མ་ཡིན་ནོ། །བྱང་ཆུབ་སེམས་དཔའི་ས་
བདུན་པ་འདི་ལ་གནས་པའི་བྱང་ཆུབ་སེམས་དཔས་ནི་རང་གི་ཡུལ་
ཤེས་པའི་ཆེ་བ་ལ་གནས་པས་ཉན་ཐོས་དང་རང་སངས་རྒྱས་ཀྱི་བྱ་་
8

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
བ་ཐམས་ཅད་ལས་ཤིན་ཏུ་འདས་པ་ཡིན་ནོ་ཞེས་ཇི་སྐད་གསུངས་་་
པ་ལྟ་བུའོ། །དེའི་ཕྱིར་དེ་ལྟར་ན་རིང་དུ་སོང་བ་ཁོ་ན་ནས་བཟུང་
ནས་ནི་བྱང་ཆུབ་སེམས་དཔས་རང་གི་བློའི་སྟོབས་བསྐྱེད་པས་ཀྱང་་
ཉན་ཐོས་དང་རང་སངས་རྒྱས་དག་ཟིལ་གྱིས་གནོན་པར་འགྱུར་གྱི།
ས་འོག་མ་རྣམས་སུ་ནི་མ་ཡིན་ནོ་ཞེས་བྱ་བར་ཤེས་པར་བྱའོ། །ལུང་
འདི་ལས་ནི་ཉན་ཐོས་དང་རང་སངས་རྒྱས་རྣམས་ལ་ཡང་ཆོས་་་
ཐམས་ཅད་རང་བཞིན་མེད་པར་ཤེས་པ་ཡང་ཡོད་དོ་ཞེས་བྱ་བར་་་
གསལ་བར་ངེས་ཏེ། དེ་ལྟར་མ་ཡིན་ན་དངོས་པོ་རང་བཞིན་མེད་
པར་ཡོངས་སུ་ཤེས་པ་དང་བྲལ་བའི་ཕྱིར། འཇིག་རྟེན་པའི་འདོད་
ཆགས་དང་བྲལ་བ་ལྟར་དེ་དག་ཀྱང་སེམས་དང་པོ་བསྐྱེད་པའི་བྱང་
ཆུབ་སེམས་དཔས་ཀྱང་རང་གི་བློས་རྣམ་པར་དཔྱད་པས་ཀྱང་ཟིལ་་
གྱིས་གནོན་པར་འགྱུར་ལ། ཕྱི་རོལ་པ་བཞིན་དུ་འདི་དག་གིས་
ཁམས་གསུམ་ན་སྤྱོད་པའི་ཕྲ་རྒྱས་ཐམས་ཅད་སྤངས་པར་ཡང་མི་་་་
འགྱུར་རོ། །གཟུགས་ལ་སོགས་པའི་རང་གི་ངོ་བོ་ལ་དམིགས་པས་
ཕྱིན་ཅི་ལོག་ཏུ་འགྱུར་བའི་ཕྱིར་གང་ཟག་གི་བདག་མེད་པར་རྟོགས་
པར་ཡང་མི་འགྱུར་ཏེ། བདག་ཏུ་གདགས་པའི་རྒྱུ་ཕུང་པོ་ལ་
དམིགས་པའི་ཕྱིར་རོ། །ཇི་སྐད་དུ། རིན་པོ་ཆེའི་ཕྲེང་བ་ལས། ཇི་སྲིད་
ཕུང་པོར་འཛིན་ཡོད་པ། །དེ་སྲིད་དེ་ལ་ངར་འཛིན་ཉིད། །ངར་
འཛིན་ཡོད་ན་ཡང་ལས་ཏེ། །དེ་ལས་ཡང་ནི་སྐྱེ་བ་ཡིན། །ལམ་གསུམ་
ཐོག་མཐའ་དབུས་མེད་པ། །འཁོར་བའི་དཀྱིལ་འཁོར་འགལ་མེ་ཡི། །
9

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
དཀྱིལ་འཁོར་ལྟ་བུ་ཕན་ཚུན་གྱི། །རྒྱུ་ཅན་འདི་ནི་འཁོར་བར་
འགྱུར༑ །དེ་ནི་རང་གཞན་གཉིས་ཀ་དང་། དུས་གསུམ་ཉིད་དུའང་
མ་མཐོང་ཕྱིར། །ངར་འཛིན་པ་ནི་ཟད་པར་འགྱུར། །དེ་ནས་ལས་
དང་སྐྱེ་བ་ཡང་། །ཞེས་གསུངས་སོ། །ཡང་ཇི་ལྟར་མིག་ནི་འཁྲུལ་པ་
ཡིས༑ །མགལ་མེའི་འཁོར་ལོ་འཛིན་བྱེད་པ། །དེ་བཞིན་དབང་པོ་
རྣམས་ཀྱིས་ནི། །ད་ལྟའི་ཡུལ་དག་འཛིན་པར་བྱེད། །དབང་པོ་དང་
ནི་དབང་དོན་རྣམས། །འབྱུང་བ་ལྔ་ཡི་རང་བཞིན་འདོད། །འབྱུང་
བ་སོ་སོར་དོན་མེད་པས། །འདི་དག་དོན་དུ་དོན་མེད་དོ། །འབྱུང་
རྣམས་སོ་སོར་ཐ་དད་ན། །བུད་ཤིང་མེད་པའི་མེར་ཐལ་འགྱུར། །
འདུས་པ་མཚན་ཉིད་མེད་འགྱུར་ཏེ། །ལྷག་མ་ལ་ཡང་དེ་ལྟར་ངེས། །
དེ་ལྟར་འབྱུང་རྣམས་རྣམ་པ་གཉིས་སུའང༌། །དོན་མེད་པས་ན་
འདུས་དོན་མེད། །འདུས་པ་དོན་མེད་ཉིད་ཀྱི་ཕྱིར། །གཟུགས་ཀྱང་
དོན་དུ་དོན་མེད་དོ། །རྣམ་ཤེས་ཚོར་དང་འདུ་ཤེས་དང་། །འདུ་བྱེད་
རྣམས་ཀྱང་ཐམས་ཅད་དུ། །སོ་སོར་བདག་ཉིད་དོན་མེད་ཕྱིར། །
དམ་པའི་དོན་དུ་དོན་མེད་དོ། །ཇི་ལྟར་སྡུག་བསྔལ་ཕྱིར་བཅོས་ལ། །
དོན་དུ་བདེ་བར་ང་རྒྱལ་བྱེད། །དེ་བཞིན་བདེ་འཇོམས་བྱུང་བ་ལ། །
སྡུག་བསྔལ་དུ་ཡང་ང་རྒྱལ་བྱེད། །དེ་ལྟར་ངོ་བོ་ཉིད་མེད་ཕྱིར། །བདེ་
དང་ཕྲད་པའི་སྲེད་པ་དང༌། །སྡུག་བསྔལ་བྲལ་བའི་སྲེད་པ་སྤོང་། །
དེ་ཕྱིར་དེ་ལྟར་མཐོང་བས་གྲོལ། །གང་གིས་མཐོང་བར་འགྱུར་ཞེ་
ན༑ །ཐ་སྙད་དུ་ནི་སེམས་ལ་བརྗོད། །སེམས་བྱུང་མེད་པར་སེམས་
10

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
མེད་དེ། །དོན་མེད་ཕྱིར་ན་ཡོད་མི་འདོད། །དེ་ལྟར་ཡང་དག་ཇི་
བཞིན་དུ། །འགྲོ་བ་དོན་མེད་ཤེས་ནས་ནི། །རྒྱུ་མེད་པ་ཡི་མེ་བཞིན་
དུ༑ །གནས་མེད་ལེན་མེད་མྱ་ངན་འདའ། །ཞེས་གསུངས་སོ། །ཅི་སྟེ་
བྱང་ཆུབ་སེམས་དཔའ་རྣམས་ཁོ་ནས་དེ་ལྟར་རང་བཞིན་མེད་པར་་
མཐོང་བ་ཡིན་ནོ་ཤེ་ན། དེ་ཡང་ཡོད་པ་མ་ཡིན་ཏེ། ཉན་ཐོས་དང་
རང་སངས་རྒྱས་རྣམས་ཀྱི་དབང་དུ་བྱས་ནས་དེ་སྐད་དུ་གསུངས་་་་
པའི་ཕྱིར་རོ། །འདི་ཇི་ལྟར་ཤེས་ཞེ་ན། བརྗོད་པར་བྱ་སྟེ། མཇུག་
ཐོགས་ཁོ་ནར་བྱང་ཆུབ་སེམས་དཔའ་རྣམས་ཀྱི་དབང་དུ་མཛད་་་་་
ནས༑ དེ་ལྟར་བྱང་ཆུབ་སེམས་དཔས་ཀྱང་། །མཐོང་ནས་བྱང་ཆུབ་
ངེས་པར་འདོད། །འོན་ཀྱང་དེ་ནི་སྙིང་རྗེ་ཡིས། །བྱང་ཆུབ་བར་དུ་
སྲིད་མཚམས་སྦྱོར། །ཞེས་བྱ་བ་ལ་སོགས་པ་གསུངས་པའི་ཕྱིར་རོ། །
ཉན་ཐོས་ལ་བསྟན་པའི་མདོ་དག་ལས་ཀྱང་། ཉན་ཐོས་རྣམས་ཀྱི་
ཉོན་མོངས་པའི་སྒྲིབ་པ་སྤང་བར་བྱ་བའི་ཕྱིར། གཟུགས་ནི་དབུ་བ་
རྡོས་པ་འདྲ། །ཚོར་བ་ཆུ་ཡི་ཆུ་བུར་བཞིན། །འདུ་ཤེས་སྨིག་རྒྱུ་ལྟ་བུ་
།འདུ་བྱེད་རྣམས་ནི་ཆུ་ཤིང་བཞིན། །རྣམ་པར་ཤེས་པ་སྒྱུ་མ་
ལྟར༑ །ཉི་མའི་གཉེན་གྱིས་བཀའ་སྩལ་ཏོ། །ཞེས་བྱ་བ་ལ་སོགས་པས་
དབུ་བ་རྡོས་པ་དང་། ཆུའི་ཆུ་བུར་དང་། སྨིག་རྒྱུའི་ཆུ་དང་། ཆུ་ཤིང་
གི་ཕུང་པོ་དང་སྒྱུ་མ་ལ་སོགས་པའི་དཔེ་དག་གིས་འདུ་བྱེད་རྣམས་་
ངེས་པར་དཔྱད་པ་ཡིན་ནོ། །དོན་འདི་ཉིད་སྟོན་པར་མཛད་པ་ནི།
སློབ་དཔོན་གྱི་ཞལ་སྔ་ནས་ཀྱིས། ཐེག་པ་ཆེ་ལས་སྐྱེ་མེད་བསྟན། །
11

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
གཞན་གྱི་ཟད་པ་སྟོང་པ་ཉིད། །ཟད་དང་མི་སྐྱེ་དོན་དུ་ནི། །གཅིག་
པ་དེ་ཕྱིར་བཟོད་པར་གྱིས། །ཞེས་བྱ་བ་དང་། དེ་བཞིན་དུ། བཅོམ་
ལྡན་དངོས་དང་དངོས་མེད་པ། །མཁྱེན་པས་ཀཱ་ཏྱཱ་ཡ་ན་ཡི། །
གདམས་ངག་ལས་ནི་ཡོད་པ་དང༌། །མེད་པ་གཉིས་ཀ་དགག་པར་
མཛད༑ །ཅེས་གསུངས་སོ། །དེ་ཡང་ཀཱ་ཏྱཱ་ཡ་ན་གང་གི་ཕྱིར་འཇིག་
རྟེན་འདི་ཕལ་ཆེར་ཡོད་པ་ཉིད་དང་མེད་པ་ཉིད་དུ་འཛིན་པར
ཞེན་པ་དེའི་སྐྱེ་བ་དང་། རྒ་བ་དང་། ན་བ་དང་། འཆི་བ་དང་། མྱ་
ངན་དང་། སྨྲེ་སྔགས་འདོན་པ་དང་། སྡུག་བསྔལ་བ་དང་། ཡིད་མི་
བདེ་བའི་སྒོ་ནས་ཡོངས་སུ་གྲོལ་བར་མི་འགྱུར་བ་དང་། འགྲོ་བ་
ལྔར་འཁོར་བ་ལས་ཀྱང་ཡོངས་སུ་གྲོལ་བ་མི་འགྱུར་བ་དང་། ཞེས་
པ་ལ་སོགས་པ་གསུངས་སོ། །མདོ་འདི་སྡེ་པ་ཐམས་ཅད་ཀྱིས་ཁས་
ལེན་པ་ཡིན་པས་དེ་སྐད་དུ་གསུངས་པ་ཡིན་ནོ། །ལེགས་ལྡན་འབྱེད་
གང་ཞིག་གལ་ཏེ་ཉན་ཐོས་གྱི་ཐེག་པ་ལས་ཀྱང་ཆོས་ལ་བདག་མེད་་
པར་བསྟན་ན་དེའི་ཚེ་ཐེག་པ་ཆེན་པོ་བསྟན་པ་དོན་མེད་པར་་་
འགྱུར་རོ་སྙམ་དུ་སེམས་པ་དེའི་ལུགས་དེ་ཡང་འདི་ལྟར་རིགས་པ་་་
དང་ལུང་དང་འགལ་བར་རྟོགས་སོ། །ཐེག་པ་ཆེན་པོ་བསྟན་པས་ནི་
ཆོས་ལ་བདག་མེད་པ་ཙམ་འབའ་ཞིག་སྟོན་པར་བྱེད་པ་མ་ཡིན་གྱི།
འོ་ན་ཅི་ཞེ་ན། བྱང་ཆུབ་སེམས་དཔའ་རྣམས་ཀྱི་ས་དང་ཕ་རོལ་ཏུ་
ཕྱིན་པ་དང་སྨོན་ལམ་དང་སྙིང་རྗེ་ཆེན་པོ་ལ་སོགས་པ་དང་ཡོངས་་
སུ་བསྔོ་བ་དང་ཚོགས་གཉིས་དང་བསམ་གྱིས་མི་ཁྱབ་པའི་ཆོས་ཉིད་
12

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
ཀྱང་ཡིན་ནོ། །ཇི་སྐད་དུ་རིན་པོ་ཆེའི་ཕྲེང་བ་ལས། ཉན་ཐོས་ཐེག་པ་
དེ་ལས་ནི། །བྱང་ཆུབ་སེམས་དཔའ་སྨོན་ལམ་དང་། །སྤྱོད་པ་ཡོངས་
བསྔོ་མ་བཤད་དེས། །བྱང་ཆུབ་སེམས་དཔར་ག་ལ་འགྱུར། །བྱང་
ཆུབ་སྤྱོད་ལ་གནས་པའི་དོན། །མདོ་སྡེ་ལས་ནི་བཀའ་མ་སྩལ། །ཐེག་
པ་ཆེ་ལས་བཀའ་སྩལ་པ། །དེ་ཕྱིར་མཁས་པ་རྣམས་ཀྱིས་ཟུངས། །
ཞེས་གསུངས་སོ། །ཆོས་ཀྱི་བདག་མེད་པ་གསལ་བར་བྱ་བའི་ཕྱིར་
ཐེག་པ་ཆེན་པོ་བསྟན་པ་ཡང་རིགས་པ་ཉིད་དེ་རྒྱས་པར་བསྟན་པ་་
བརྗོད་པར་འདོད་པའི་ཕྱིར་རོ། །ཉན་ཐོས་ཀྱི་ཐེག་པ་ལས་ནི་ཆོས་
ཀྱི་བདག་མེད་པ་མདོར་མཚོན་པ་ཙམ་ཞིག་ཏུ་ཟད་དེ། ཇི་སྐད་དུ།
སློབ་དཔོན་གྱི་ཞལ་སྔ་ནས་ཀྱིས། མཚན་མ་མེད་པ་མ་རྟོགས་པར། །
ཁྱོད་ཀྱིས་ཐར་བ་མེད་པར་གསུངས། །དེ་ཕྱིར་ཁྱོད་ཀྱིས་ཐེག་ཆེན་
ལས༑ །དེ་ནི་ཚང་པར་བསྟན་པ་ལགས། །ཞེས་གསུངས་སོ། །ཞར་ལ་
འོང་བས་ཆོག་གོ། །དེ་ཉིད་ཀྱི་ཕྱིར་བློ་མ་དཀྲུགས་པ་རྣམས་ཀྱིས་
རང་ཉིད་ཀྱི་དེ་ཁོ་ན་ཉིད་ཁོང་དུ་ཆུད་པར་ནུས་པས་དཀྱུས་མ་ཉིད་
བརྗོད་པར་བྱའོ། །དེ་ཚེ་ས་རབ་ཏུ་དགའ་བ་ཐོབ་པ་དེ་ལ་རྫོགས་
སངས་རྒྱས་ཀྱི་བྱང་ཆུབ་ཀྱི་རྒྱུ། ཕ་རོལ་དུ་ཕྱིན་པ་བཅུ་ལས་དང་
པོ་སྦྱིན་པའི་ཕ་རོལ་དུ་ཕྱིན་པ་ཉིད་ནི་ལྷག་པར་འགྱུར་ལ་དེ་་་་་
ལས་གཞན་རྣམས་མེད་པ་ནི་མ་ཡིན་ནོ། །རང་གི་ཤ་སྟེར་བ་
ལའང་གུས་པར་བྱས་པ་ཡིས། བྱང་ཆུབ་སེམས་དཔའི་ཡོན་ཏན་
མངོན་སུམ་མ་ཡིན་པས་སྣང་དུ་མི་རུང་བ་རྣམས་ཀྱང་དུ་བ་ལ་་་་་་
13

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
སོགས་པ་ལས་མེ་ལ་སོགས་པ་བཞིན་དུ་རྗེས་སུ་དཔོག་པའི་རྒྱུར་་་
ཡང་འགྱུར་རོ། །སྐྱེ་བོ་འདི་ཀུན་བདེ་བ་མངོན་པར་འདོད་
ཅིང་༑ མི་རྣམས་ཀྱི་བདེ་བའང་ལོངས་སྤྱོད་མེད་ན་འབྱུང་བ་
མིན་ལ། ལོངས་སྤྱོད་ཀྱང་ནི་སྦྱིན་པ་ལས་བྱུང་བའི་བསོད་
ནམས་བྱ་བའི་དངོས་པོ་ལས་འབྱུང་བར་མཁྱེན་ནས། ཐུབ་པས་
ཚུལ་ཁྲིམས་ལ་སོགས་པའི་གཏམ་རྣམས་ལས་ཆེས་ཐོག་མར་དང་་་་་
པོར་སྦྱིན་པའི་གཏམ་མཛད་དོ། །སྙིང་རྗེ་དམན་ཞིང་ཤིན་ཏུ་
རྩུབ་པའི་སེམས་ཅན། རང་དོན་ལྷུར་ལེན་པ་ཉིད་དུ་འགྱུར་
བ་གང་ཡིན་པ་དེ་དག་གི་ཡང་འདོད་པའི་ལོངས་སྤྱོད་རྣམས་
ཐོབ་སྟེ། ལུས་ཀྱི་སྡུག་བསྔལ་ཡིད་དུ་མི་འོང་བ་བཀྲེས་པ་དང་སྐོམ་
པ་ལ་སོགས་པ་ཉེ་བར་ཞི་བའི་རྒྱུར་གྱུར་པ་ནི་སྦྱིན་པ་ལས་
འབྱུང་ངོ་། །གང་ཞིག་སྙིང་རྗེ་དང་བྲལ་ནས་རང་གི་སྡུག་བསྔལ་
ཕྱིར་བཅོས་པ་ལ་ལྟོས་པ་ཉིད་ཀྱིས་སྦྱིན་པར་འདོད་པ། འདི་ཡང་
སྦྱིན་པ་གཏོང་བའི་སྐབས་ཀྱི་དུས་ནམ་ཞིག་གི་ཚེ། སྦྱིན་བདག་
གཏོང་བ་པོའི་ཐད་དུ་དམ་པ་དག་གིས་བགྲོད་པ་ཡིན་ནོ་ཞེས་་་་་་
འབྱུང་བའི་ཕྱིར། འཕགས་པའི་སྐྱེ་བོ་དང་འཕྲད་པ་མྱུར་དུ་
འཐོབ་ཏེ། དེ་ནས་དེས་ཉེ་བར་བསྟན་པ་ལས་འཁོར་བ་ལ་ཡོན་
ཏན་མེད་པར་རིག་ཅིང་འཕགས་པའི་ལམ་དྲི་མ་མེད་པ་མངོན་དུ་་་
བྱས་ནས་སྲིད་རྒྱུན་ཡང་དག་པར་བཅད་པར་བྱས་ཏེ། དེ་ཡི་རྒྱུ་
ཅན་དེ་ནི་ཞི་བར་འགྲོ་བར་འགྱུར་རོ། །འགྲོ་ལ་ཕན་པར་དམ་
14

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
བཅས་པའི་ཡིད་ཅན་རྒྱལ་སྲས་རྣམས། སྦྱིན་པས་རིང་པོར་མི་
ཐོགས་པར་སྦྱིན་པ་དང་དུས་མཉམ་པ་ཁོ་ནས་འབྲས་བུ་དགའ་བ་
འཐོབ་པ་ཡིན་ནོ། །གང་ཕྱིར་བརྩེ་བའི་བདག་ཉིད་དང་བརྩེ་
བའི་བདག་ཉིད་མ་ཡིན་པ། ཐམས་ཅད་ཀྱི་མངོན་པར་མཐོ་བ་
དང་ངེས་པར་ལེགས་པའི་རྒྱུ་སྦྱིན་པ་ཡིན་པ་དེ་ཕྱིར་སྦྱིན་པའི་་་་་
གཏམ་འདི་ཉིད་གཙོ་བོ་ཡིན་པས་ཐོག་མར་བསྟན་པར་མཛད་་་་
དེ༑ རེ་ཞིག་དོན་དུ་གཉེར་བ་རྣམས་ཀྱིས་ཇི་ལྟར་བྱིན་ཅིག་ཅེས་
པའི་སྒྲ་ཐོས་པ་དང་དེ་ལ་སེམས་པར་བྱེད་པའི་བསམས་པ་ལས།
རྒྱས་སྲས་རྣམས་ལ་བདེ་བར་འབྱུང་བ་དེ་ལྟར་ཐུབ་པ་དགྲ་་་་་
བཅོམ་པ་རྣམས་ལ། ཞི་བར་ཏེ་འགོག་པར་ཞུགས་པས་དེ་ལྟ་
བུའི་བདེ་བ་བྱེད་པ་མིན་ན། ཕྱི་ནང་གི་དངོས་པོ་ཐམས་ཅད་
བཏང་བས་ནི་ལྟ་ཞིག་སྨོས་ཅི་དགོས་སོ། །ཆགས་པ་མེད་པའི་
གནས་སྐབས་མ་ཐོབ་པ་གང་ཞིག་ལུས་བཅད་དེ་སྟེར་ཞིང་སྟེར་་་་་
བ་ན་བདག་གི་སྡུག་བསྔལ་གྱིས། སེམས་ཅན་གཞན་དག་
རྣམས་ཀྱི་དམྱལ་བ་ལ་སོགས་པའི། སྡུག་བསྔལ་རང་རིག་པ་
ཉིད་བཞིན་དུ་མཐོང་ནས་ནི། གཞན་གྱི་སྡུག་བསྔལ་དེ་གཅད་
པར་བྱ་བའི་ཕྱིར་ཆེས་མྱུར་དུ་བརྩོན་འགྲུས་རྩོམ་མོ། །
ད་ནི་ཇི་སྐད་བཤད་པའི་སྦྱིན་པ་ལ་ཕ་རོལ་ཏུ་ཕྱིན་པའི་རྣམ་པར་
དབྱེ་བ་བསྟན་པའི་ཕྱིར། སྦྱིན་པ་ལ་སྦྱིན་བྱ་དང་ལེན་པོ་དང་
གཏོང་པོས་སྟོང་པར་རྟོགས་པ་དེ་ནི། འཇིག་རྟེན་ལས་འདས་
15

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
པའི་ཕ་རོལ་དུ་ཕྱིན་ཅེས་བྱའོ། །དེ་ལ་ཕ་རོལ་ཞེས་བྱ་བ་ནི་གང་
འཁོར་བའི་རྒྱ་མཚོའི་ཕར་འགྲམ་དང་ངོགས་ཏེ། ཉོན་མོངས་པ་
དང་ཤེས་བྱའི་སྒྲིབ་པ་མ་ལུས་པ་སྤངས་པའི་རང་བཞིན་མངའ་བའི་
སངས་རྒྱས་ཉིད་དོ། །དེ་ཡང་ཤེས་རབ་བཟུང་ནས་བྱེ་བྲག་ཏུ་བཤད་
པ་ཡིན་ཏེ་སྦྱིན་པ་ལ་སོགས་པ་རྣམས་ནི་ཕ་རོལ་དུ་ཕྱིན་པ་དང་
འདྲ་བས་ཕ་རོལ་ཏུ་ཕྱིན་པ་ཡིན་ནོ། །ཡོངས་སུ་བསྔོ་བའི་ཁྱད་པར་
གྱིས་ཕ་རོལ་ཏུ་འགྲོ་བ་ལ་ངེས་པར་གཞག་ནས་ནི་སྦྱིན་པས་ཕ་རོལ་
ཏུ་ཕྱིན་པའི་མིང་རྙེད་པར་འགྱུར་རོ། །།ཚུལ་ཁྲིམས་ཚུལ་ཁྲིམས་ལ་ལ་སོགས་པ་
འཆད་པར་འགྱུར་བ་དག་ཀྱང་དེ་བཞིན་དུ་རིགས་པར་བྱའོ། །
འཁོར་གསུམ་པོ་དག་ལ་ཞེན་ཅིང་ཆགས་པ་སྐྱེས་པར་གྱུར་པས་་
སྦྱིན་པ་དེ། བྱང་ཆུབ་ཏུ་སེམས་བསྐྱེད་པས་ཡོངས་སུ་ཟིན་ན།
འཇིག་རྟེན་པ་ཡི་ཕ་རོལ་ཏུ་ཕྱིན་པ་ཡིན་ཞེས་བསྟན་པ་ཡིན་་་་
ནོ༑ །ད་ནི་ཇི་སྐད་བརྗོད་པའི་ས་ཞེས་བྱ་བ་ཤེས་པའི་ཁྱད་པར་གྱི་
ཕུལ་དུ་བྱུང་བའི་ཡོན་ཏན་རྗེས་སུ་བརྗོད་པའི་སྒོ་ནས་བསྟན་པའི་་་
ཕྱིར༑ དེ་ལྟར་རྒྱལ་བའི་སྲས་ཀྱི་ཡིད་དེ་སེམས་ལ་རབ་ཏུ་
གནས་ཤིང༌། དམ་པའི་རྟེན་དེ་ཉིད་ལ་འོད་ཆགས་མཛེས་པ་
རྙེད་པར་གྱུར་པའི། རབ་ཏུ་དགའ་བ་འདི་ནི་ནོར་བུ་ཆུ་ཤེལ་
ཏེ་ཟླ་བ་ཇི་བཞིན་དུ། ཉོན་མོངས་པའི་མུན་པ་སྟུག་པོ་ཐམས་
ཅད་རྣམ་པར་བསལ་ནས་མི་མཐུན་པའི་ཕྱོགས་ཐམས་ཅད་ལས་
རྣམ་པར་རྒྱལ་པའོ། །དབུ་མ་ལ་འཇུག་པ་ལས། སེམས་བསྐྱེད་
16

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
པ་དང་པོའོ།། །།
ས་དྲི་མ་མེད་པ་ལ་གནས་པའི་བྱང་ཆུབ་སེམས་དཔའ་དེ་སྡིག་པ་་
མི་འབྱུང་བའི་ཕྱིར་སེམས་ཡིད་ལ་གཅགས་པའི་མེ་ཞི་བས་བསིལ་བ་
ཉིད་ཀྱི་ཕྱིར་རམ།བདེ་བའི་རྒྱུ་ཡིན་པ་ཉིད་ཀྱིས་དམ་པ་དག་གིས་་་་་
བསྟན་པར་བྱ་བ་ཉིད་ཀྱི་ཕྱིར་ན། ཚུལ་ཁྲིམས་ཏེ་དེ་ཡང་སྤོང་བ་
བདུན་གྱི་མཚན་ཉིད་ཅན་ནོ། །ཚུལ་ཁྲིམས་རབ་ཏུ་གྱུར་པས་ཕུན་
སུམ་ཚོགས་པའི་ཡོན་ཏན་རྣམ་པར་དག་པ་དང་ལྡན་པའི་ཕྱིར།
རྨི་ལམ་དུ་ཡང་འཆལ་ཁྲིམས་ཀྱི་དྲི་མ་མཐའ་དག་སྤངས་ཏེ།
ལུས་ངག་ཡིད་ཀྱི་རྒྱུ་བ་དག་པར་གྱུར་པས། ཀུན་ནས་སློང་བར་
བྱེད་པ་དང་བཅས་པའི་ཚུལ་ཁྲིམས་ཀྱི་དབང་དུ་བྱས་ནས་དམ་་་་་་་
པའི་ལས་ལམ་བཅུ་ཆར་སོག་པར་བྱེད་དོ། །ཡང་ཅི་ལས་ཀྱི་
ལམ་འདི་རྣམས་སེམས་དང་པོ་བསྐྱེད་པའི་བྱང་ཆུབ་སེམས་དཔས་་་
མི་སོག་གམ་ཞེ་ན། དེས་ཀྱང་སོག་མོད་ཀྱི་འོན་ཀྱང་། དགེ་བའི་
ལམ་འདི་ལྟ་ཞིག་བཅུ་ཆར་ཡང༌། དེ་ལ་གཏན་དུ་རྒྱུན་མི་ཆད་
པར་ཀླགས་ཏེ་ཤིན་ཏུ་དག་པར་འགྱུར་བས། སྟོན་ཀའི་ཟླ་བ་
ལྟར་རྟག་ཏུ་རྣམ་པར་དག་པ་སྟེ། དབང་པོ་ཞི་བའི་འོད་ཆགས་
པར་དེ་དག་གིས་རྣམ་པར་མཛེས་སོ། །དེ་ལྟར་ཚུལ་ཁྲིམས་
ཡོངས་སུ་དག་པ་ཡིན་ཡང་། གལ་ཏེ་དེ་ནི་ཚུལ་ཁྲིམས་དག་པའི་
རང་བཞིན་དུ་ལྟ་ན། དེ་ཕྱིར་དེ་ནི་ཚུལ་ཁྲིམས་དག་པར་མི་
17

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
འགྱུར་བས། དེ་ཕྱིར་དེ་ནི་རྟག་ཏུ་སེམས་ཅན་གང་དག་ལ་སྤོང་
བར་བྱེད་པ་དང༌། གང་ཞིག་སྤོང་བར་བྱེད་པ་དང་གང་གིས་སྤོང་
བར་བྱེད་པ་གསུམ་ཆར་ལའང༌། དངོས་པོ་དང་དངོས་པོ་མེད་པ་
ལ་སོགས་པའི་གཉིས་བློའི་རྒྱུ་བ་ཡང་དག་པར་བྲལ་བར་་་་་་་་་་
འགྱུར་རོ། །ཡོན་ཏན་ཕུན་སུམ་ཚོགས་པ་ཐམས་ཅད་ཀྱི་རྟེན་ཉིད་
དུ་གྱུར་པར་བསྟན་པའི་ཕྱིར། སྦྱིན་པས་ལོངས་སྤྱོད་དག་ནི་
འགྲོ་ངན་ཉི་ཚེ་བའི་དམྱལ་བ་དང་བ་ལང་དང་རྟ་དང་གླང་པོ་་་་་་་་
དང་སྤྲེའུ་དང་ཀླུ་ལ་སོགས་པ་དག་ནའང་། སྨིན་པ་ནི། སྐྱེ་བོ་ཚུལ་
ཁྲིམས་ཀྱི་རྐང་པ་ཉམས་པ་ལས་འབྱུང་ངོ་།།དེའི་ཕྱིར་སྐྱེད་དང་
བཅས་པའི་དངོས་པོའི་འདུ་བ་ཡོངས་སུ་ཟད་པས་ན། ཕྱིན་
ཆད་དེ་ལ་ལོངས་སྤྱོད་རྒྱུན་མི་འཆད་པར་འབྱུང་བར་མི་འགྱུར་
རོ༑ །ངན་འགྲོར་སོང་བས་ངན་འགྲོ་ལས་ལྡང་བ་ཡང་ཤིན་ཏུ་རྙེད་
པར་དཀའོ་ཞེས་བསྟན་པའི་ཕྱིར། གང་ཚེ་རང་དབང་འཇུག་
ཅིང་མཐུན་པའི་ཡུལ་ན་གནས་པའི་དུས་འདིར། གལ་ཏེ་ཚུལ་
ཁྲིམས་འདི་བདག་གིར་འཛིན་པར་མི་བྱེད་ན། ངན་སོང་གི་
གཡང་སར་ལྷུང་བས་གཞན་དབང་དུ་འཇུག་པར་འགྱུར་བ།
དེ་ལས་ཕྱི་ནས་གང་གིས་སློང་བར་འགྱུར། གང་གི་ཕྱིར་དེ་ལྟར་
ཚུལ་ཁྲིམས་འཆལ་བ་ཉེས་པའི་ཚོགས་ཤིན་ཏུ་མང་པོའི་གནས་སུ་་་་
གྱུར་པ་དེ་ཕྱིར་རྒྱལ་བས་སྦྱིན་པའི་གཏམ་མཛད་ནས། ཚུལ་
ཁྲིམས་རྗེས་སུ་འགྲོ་བའི་གཏམ་པ་ཉིད་མཛད་པ་ཡིན། གང་གི་
18

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
ཕྱིར་སྦྱིན་པ་ལ་སོགས་པའི་ཡོན་ཏན་ཚུལ་ཁྲིམས་ཀྱི་ཞིང་དུ་རྣམ་
པར་འཕེལ་ན། འབྲས་བུ་ཉེར་སྤྱོད་གོང་ནས་གོང་དུ་འཕེལ་ཏེ་
ཆད་པ་མེད་པར་འགྱུར་རོ། །དེའི་ཕྱིར་ཚུལ་འདིས་སོ་སོ་སྐྱེ་བོ་
རྣམས་དང་གསུང་ལས་སྐྱེས་པའི་ཉན་ཐོས་རྣམས་དང༌། རང་
བྱང་ཆུབ་ལ་བདག་ཉིད་ངེས་པ་རྣམས་དང༌། རྒྱལ་སྲས་
རྣམས་ཀྱི་མཐར་ཐུག་ངེས་པར་ལེགས་པ་དང༌། གནས་སྐབས་
མངོན་མཐོའི་རྒྱུ་ནི་དགེ་བ་བཅུའི་ཚུལ་ཁྲིམས་ལས་གཞན་་་་་་་
མེད་དོ། །དཔེ་ཇི་ལྟར་རྒྱ་མཚོ་རོ་དང་ལྷན་ཅིག་ཏུ་མི་གནས་པ་
དང་༑ བཀྲ་ཤིས་པ་ཡང་སྣ་ནག་མ་སྟེ་བཀྲ་མི་ཤིས་པ་དང་ལྷན་
ཅིག་མི་གནས་པ་བཞིན་དུ། དེ་ལྟར་ཚུལ་ཁྲིམས་དབང་དུ་བྱས་
པའི་བདག་ཉིད་ཆེན་པོ་ས་གཉིས་པ་བ་དེ་དེ་འཆལ་བ་དང་་་་་
ལྷན་ཅིག་ཏུ་གནས་པར་མི་འདོད་དོ། །ཇི་སྐད་བཤད་པའི་ཚུལ་
ཁྲིམས་ལ་ཕ་རོལ་ཏུ་ཕྱིན་པའི་རྣམ་པར་དབྱེ་བ་བཤད་པ་ནི་རྒྱལ་་་་་
སྲས་གང་གིས་ཉེས་པ་གང་ཞིག་སེམས་ཅན་གང་ལ་སྤོང་བར་་་་་
བྱེད་པ། གསུམ་དུ་མངོན་ཞེན་གྱི་དམིགས་པ་ཡོད་ན་ཚུལ་
ཁྲིམས་དེ། འཇིག་རྟེན་པ་ཡི་ཕ་རོལ་ཏུ་ཕྱིན་པ་ཡིན་ཞེས་
བཤད་ལ། དེ་གསུམ་ལ་མངོན་པར་ཞེན་པའི་ཆགས་པས་སྟོང་
པ་དེ་ནི་འཇིག་རྟེན་ལས་འདས་པའོ། །
ད་ནི་ཇི་སྐད་བསྟན་པའི་སའི་ཡོན་ཏན་རྗེས་སུ་བརྗོད་པའི་སྒོ་་
ནས་ཚུལ་ཁྲིམས་ཀྱི་ཕ་རོལ་ཏུ་ཕྱིན་པའི་སྐབས་ཡོངས་སུ་རྫོགས་པར་
19

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
འཆད་པ་ནི། ཇི་ལྟར་སྟོན་ཀའི་ཟླ་བའི་འོད་དྲི་མ་དང་བྲལ་བ་སྐྱེ་
བོའི་གདུང་བ་སེལ་བར་བྱེད་པ་དེ་བཞིན་དུ། རྒྱལ་སྲས་ཟླ་བ་ལས་
བྱུང་བ་འདི་ནི་འཁོར་བའི་ཁོངས་སུ་མ་གཏོགས་པས་སྲིད་པ་མིན་
ཞིང་སྲིད་པ་ཡི། ཡོན་ཏན་ཐམས་ཅད་ཀྱི་དཔལ་དུ་གྱུར་པ་འཆལ་
བའི་དྲི་མ་དང་བྲལ་བའི་ས་གཉིས་པ་དྲི་མ་མེད་པ་འདི་ཡང་།
སྟོན་ཀའི་དུས་ཀྱི་ཟླ་བའི་འོད་ནི་ཇི་ལྟ་བ་བཞིན་དུ། འགྲོ་
བའི་ཡིད་ཀྱི་ཉོན་མོངས་པའི་གདུང་བ་ཐམས་ཅད་སེལ་བར་་་་་་
བྱེད་པ་ཡིན་ནོ། །དབུ་མ་ལ་འཇུག་པ་ལས། སེམས་བསྐྱེད་པ་
གཉིས་པའོ།། །།
ཤེས་བྱའི་བུད་ཤིང་མ་ལུས་པ་སྲེག་པའི་ཡེ་ཤེས་ཀྱི་མེའི།
འོད་འབྱུང་བའི་ཕྱིར་ན་ས་ནི་གསུམ་པ་འདི། འོད་བྱེད་པ་སྟེ་
བདེ་བར་གཤེགས་པའི་སྲས་པོ་དེ་ལ། དེ་ཚེ་ཉི་མ་ཤར་བའི་སྔ་
རོལ་ཏུ་ལྟར་ཟངས་འདྲའི་སྣང་བ་འབྱུང་བ། དེ་བཞིན་དུ་བྱང་
ཆུབ་སེམས་དཔའ་ལ་ཡང་དེར་ཡེ་ཤེས་ཀྱི་སྣང་བ་འབྱུང་ངོ་། །དེ་ལ་
བཟོད་པའི་ཕ་རོལ་ཏུ་ཕྱིན་པ་ལྷག་པ་ཉིད་དུ་བསྟན་པའི་ཕྱིར་རོ། །
གལ་ཏེ་ཁྲོ་བའི་གནས་མིན་པ་ལ་འཁྲུགས་པ་འགའ་ཡིས་རྒྱལ་་་
སྲས་དེའི། ལུས་ལས་ཤ་ནི་རུས་པ་དང་བཅས་པ་ཡུན་རིང་དུ།
སྲང་རེ་རེ་ནས་སྡོད་ཅིང་སྡོད་ཅིང་བཅད་པར་གྱུར་ཀྱང་དེའི།
ཁོང་འཁྲུགས་པ་མེད་པ་འབའ་ཞིག་ཏུ་མ་ཟད་ཀྱི་བཟོད་པ་གཅོད་
20

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
པར་བྱེད་པ་ལ་ལྷག་པར་སྐྱེའོ། །གཞན་ཡང་བདག་དང་བདག་
གིར་མེད་པར་མཐོང་བའི་བྱང་ཆུབ་སེམས་དཔའ་ལ། ལུས་
གང་ཞིག་གང་ཟག་གང་གིས་དུས་གང་ཚེ་ཚུལ་ཇི་ལྟར་གཅོད་་་
དེ༑ གང་གི་ཕྱིར་ཤེས་བྱའི་ཆོས་ཀུན་རྒྱལ་སྲས་དེ་ཡིས་གཟུགས་
བརྙན་ལྟར། མཐོང་བ་དེས་ཀྱང་དེ་ཡིས་བཟོད་པར་འགྱུར་
་བའི་
རོ༑ །དེ་ལས་གཞན་པ་རྣམས་ཀྱི་ཡོན་ཏན་མཐའ་དག་འབྱུང རྒྱུ་
ཡང་ཡིན་པས་མི་བཟོད་པ་དང་ལྡན་པ་ལྟ་ཁྲོ་བ་ལས་ལྡོག་པར་
རིགས་པར་འཆད་པ་ནི་བདག་ལ་གནོད་པ་བྱས་པས་གལ་ཏེ་་་་་་
གནོད་པ་བྱེད་པ་པོ་དེར་བཀོན་ན། དེ་ལ་བཀོན་པས་གནོད་པ་
བྱས་ཟིན་པ་ལྡོག་གམ་ཅི། དེ་ཕྱིར་དེར་བཀོན་པ་ནི་ངེས་པར་
མཐོང་བའི་ཆོས་འདིར་དོན་མེད་ལ། འཇིག་རྟེན་ཕ་རོལ་ཡང་
ནི་རྣམ་པར་སྨིན་པ་ཡིད་དུ་མི་འོང་བ་འཕེལ་བའི་ཕྱིར་འགལ་་་་་་་་
རང་གི་སྔོན་བྱས་པ་ཡི་མི་དགེ་བའི་ལས་ཀྱི་
བར་འགྱུར།
འབྲས་བུ་གང་ཡིན་པ་དེ། ཟད་པར་བྱེད་པར་བརྗོད་པར་
འདོད་པ་དེ་ཉིད་ཀོ། སླར་ཡང་གཞན་ལ་གནོད་པ་དང་ནི་ཁྲོ་
བའི་དབང་གིས་སྡུག་བསྔལ་ཕྱིར། ས་བོན་ཉིད་དུ་ཇི་ལྟ་བུར་
ན་འཁྲིད་པར་བྱེད་དེ་མི་རིགས་སོ། །ཡུན་རིང་དུ་བསགས་པའི་
བསོད་ནམས་ཀྱི་ཚོགས་ཟད་པའི་རྒྱུ་ཡང་ཡིན་ནོ་ཞེས་བསྟན་པའི་་་་
ཕྱིར༑ གང་ཕྱིར་སེམས་བསྐྱེད་པའི་རྒྱལ་སྲས་རྣམས་ལ་སྐད་ཅིག་
ཙམ་ཞིག་ཁྲོས་པ་ཡིས། སྦྱིན་པ་དང་ཚུལ་ཁྲིམས་ལས་བྱུང་བའི་
21

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
དགེ་བ་བསྐལ་པ་བརྒྱར་བསགས་པ་དག་ཀྱང་སྐད་ཅིག་གིས་་་
འཇོམས་པ་དེ་ཡི་ཕྱིར། མི་བཟོད་པ་ལས་གཞན་སྡིག་པ་མཆོག་
ཏུ་གྱུར་པ་ཡོད་པ་མ་ཡིན་ནོ། །གལ་ཏེ་བྱང་ཆུབ་སེམས་དཔའ་མ་
ཡིན་པས་བྱང་ཆུབ་སེམས་དཔའ་ལ་ཁོང་ཁྲོ་ན་དེའི་ལས་ཀྱི་རྣམ་་་་་་
པར་སྨིན་པ་ནི་ཚད་གཟུང་དུ་མེད་དོ། །ཁོང་ཁྲོས་ནི་མི་སྡུག་པའི་
གཟུགས་སུ་བྱེད་ཅིང་དམ་པ་མིན་པའི་སྤྱོད་པ་བརྟེན་པ་ལ་་་
སོགས་པར་བཀྲི། ཚུལ་དང་ཚུལ་མིན་ཤེས་པའི་རྣམ་དཔྱོད་
ཀྱང་འཕྲོག་པར་བྱེད་ཅིང་། དུས་ཕྱིས་རིགས་མཐུན་པ་བཏང་
ནས་མི་བཟོད་པ་ཡིས་མྱུར་དུ་ངན་འགྲོར་སྐྱུར་བར་བྱེད་ལ།
བཟོད་པས་ནི་བཤད་ཟིན་པ་དང་འགལ་བའི་ཡོན་ཏན་
རྣམས་ཐོབ་པར་བྱེད་དོ། །བཟོད་པས་གཟུགས་མཛེས་ཤིང་སྐྱེ་
བོ་དམ་པ་རྣམས་བཟོད་པ་དང་ལྡན་པ་ལ། ཕངས་པ་དང་རང་
ཉིད་ཀྱང་ལུགས་དང་ལུགས་མིན་ཤེས་པ་ལ། མཁས་པར་
འགྱུར་ཞིང་དེ་ཡི་འོག་ཏུ་འཇིག་རྟེན་ཕྱི་མར་ནི། ལྷ་མིའི་སྐྱེ་
གནས་སུ་སྐྱེ་བ་དང་སྡིག་པ་ཐམས་ཅད་ཟད་པར་འགྱུར་རོ། །
དེའི་ཕྱིར་དེ་ལྟར་སོ་སོ་སྐྱེ་བོ་དང་ནི་རྒྱལ་སྲས་རྣམས་ཀྱི། ཁྲོ་བ་
དང་བཟོད་པའི་སྐྱོན་ཡོན་གཉིས་རིག་པར་བྱས་ཏེ། མི་བཟོད་
པ་སྤངས་ནས་འཕགས་པའི་སྐྱེ་བོ་ཡིས། བསྔགས་པའི་བཟོད་
པ་འདི་ཉིད་རྟག་ཏུ་མྱུར་དུ་བསྟེན་པར་བྱའོ། །ད་ནི་བཟོད་པའི་
ཕ་རོལ་ཏུ་ཕྱིན་པའི་རྣམ་པར་དབྱེ་བ་བསྟན་པའི་ཕྱིར། རྫོགས་པའི་
22

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
སངས་རྒྱས་ཀྱི་བྱང་ཆུབ་ཐོབ་པའི་ཕྱིར་བསྔོས་ཀྱང་། གང་
བཟོད་པ་དང་། གང་གིས་བཟོད་པ་དང་། སེམས་ཅན་གང་ལ་
བཟོད་པ་གསུམ་པོ་འདི་ལ་དམིགས་པ་ཡོད་ན་དེ་ནི་འཇིག་་་་་་
རྟེན་པའི་ཕ་རོལ་ཏུ་ཕྱིན་པའོ། །དམིགས་པ་མེད་ན་དེ་ཉིད་
ཡང་དག་པར་རྫོགས་པའི་སངས་རྒྱས་ཀྱིས། འཇིག་རྟེན་ལས་
འདས་པའི་ཕ་རོལ་ཕྱིན་པ་ཡིན་ཞེས་བསྟན་ཏོ། །ས་དེར་རྒྱལ་
བའི་སྲས་པོ་བསམ་གཏན་དང་སྙོམས་པར་འཇུག་པ་དང་ཚད་
མེད་པ་དང་མངོན་པར་ཤེས་པ་རྣམས་འབྱུང་བར་འགྱུར་བ་དང༌།
འདོད་ཆགས་ཞེ་སྡང་གཏི་མུག་རྣམས་ཡོངས་སུ་ཟད་པར་་་་་་་་
འགྱུར་ཏེ། མདོ་ལས། ས་ཆོས་ཐམས་ཅད་རྐྱེན་ལ་ལྟོས་པ་ཉིད་
ཡིན་པས་འཕོ་བ་མེད་པ་ཉིད་དང་། རྣམ་པར་འཇིག་པ་མེད་པ་
ཉིད་དུ་རྟོགས་པས་དེ་བས་ཀྱང་ཤས་ཆེར་འདོད་པའི་འཆིང་བ་་་་་
ཐམས་ཅད་བསྲབས་པར་འགྱུར་རོ། །གཟུགས་ཀྱི་འཆིང་བ་ཐམས་
ཅད་དང་སྲིད་པའི་འཆིང་བ་དང་མ་རིག་པའི་འཆིང་བ་བསྲབས་་་་
པར་འགྱུར་རོ། །དེའི་ལྟ་བར་གྱུར་པའི་འཆིང་བ་རྣམས་ནི་སྔ་ནས་
སྤངས་པ་ཡིན་ནོ། །བྱང་ཆུབ་སེམས་དཔའི་ས་འོད་བྱེད་པ་འདི་ལ་
གནས་པ་བྱང་ཆུབ་སེམས་དཔའ་དེ་ནི་བསྐལ་པ་བརྒྱ་ཕྲག་དུ་མ་་་་་
དང་བསྐལ་པ་སྟོང་ཕྲག་དུ་མ་དང་། བསྐལ་པ་འབུམ་ཕྲག་དུ་མ་
དང་༑ བསྐལ་པ་བྱེ་བ་ཕྲག་དུ་མ་ནས་བསྐལ་པ་ཁྲག་ཁྲིག་འབུམ་
ཕྲག་དུ་མར་ལོག་པའི་འདོད་ཆགས་འགྲིབ་པར་བྱ་བ་མ་ཡིན་པ་་་་་་
23

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
སྤོང་བར་འགྱུར་རོ། །ལོག་པའི་ཞེ་སྡང་འགྲིབ་པར་བྱ་བ་མ་ཡིན་པ་
སྤོང་བར་འགྱུར་རོ། །ལོག་པའི་གཏི་མུག་འགྲིབ་པར་བྱ་བ་མ་ཡིན་
པ་སྤོང་བར་འགྱུར་རོ། །ཞེས་གསུངས་པ་ལྟ་བུའོ། །དེ་ལྟར་ན་དེས་
ཀྱང་རྟག་ཏུ་འཇིག་རྟེན་པ་ཡི་ནི། རྒྱུད་ཀྱི་འདོད་པའི་འདོད་
ཆགས་རྣམས་ཀྱང་འཇོམས་པར་ནུས་པར་འགྱུར་ཏེ། དེ་ཡང་ཇི་
སྐད་དུ། ཀྱེ་རྒྱལ་བའི་སྲས་དག་འདི་ནི་བྱང་ཆུབ་སེམས་དཔའི་ས་
གསུམ་པ་འོད་བྱེད་པ་ཞེས་བྱ་བ་མདོར་བསྟན་པའོ། །དེ་ལ་གནས་
པའི་བྱང་ཆུབ་སེམས་དཔའ་ནི་ཕལ་ཆེར་ལྷའི་རྒྱལ་པོ་ལྷའི་བདག་པོ་
དབང་པོར་གྱུར་ཏེ། སེམས་ཅན་རྣམས་ཀྱི་འདོད་པ་ལ་འདོད་
ཆགས་རྣམ་པར་བཟློག་པའི་ཐབས་བསྒྲུབ་པ་ལ་བྱང་བ་དང་། གཙོ་
བོ་ཡིན་ཞིང་སེམས་ཅན་རྣམས་འདོད་པའི་འདམ་ནས་འདོན་པ་ལ་་
མཁས་པ་ཡིན་ནོ་ཞེས་པ་ལྟ་བུའོ། །དེ་ལྟར་རྒྱལ་བའི་སྲས་པོ་དེ་ནི་
འཇིག་རྟེན་གྱི་འདོད་པའི་འདོད་ཆགས་འཇོམས་པར་ནུས་པར་་་་་་
འགྱུར་རོ། །
ད་ནི་ཕར་ཕྱིན་སྔ་མ་གསུམ་གྱི་རྟེན་གྱི་ཁྱད་པར་དང་ཚོགས་ཀྱི་་་་་
རང་བཞིན་དང་འབྲས་བུ་ཡོངས་སུ་གྲུབ་པ་རྣམ་པར་གཞག་པ་་
གསལ་བར་བྱ་བའི་ཕྱིར་བཤད་པ། སྦྱིན་པ་ལ་སོགས་པའི་ཆོས་
གསུམ་དེ་དག་ཕལ་མོ་ཆེ། བདེ་བར་གཤེགས་པས་ཁྱིམ་པ་
བྱང་ཆུབ་སེམས་དཔའ་རྣམས་ལ་བསྔགས་པར་མཛད་པ་དང་།
བསོད་ནམས་ཞེས་བྱ་བའི་ཚོགས་ཀྱང་དེ་དག་ཉིད་ཡིན་ལ།
24

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
སངས་རྒྱས་གཟུགས་ཀྱི་བདག་ཉིད་ཅན་གྱི་སྐུ་ཡི་རྒྱུའོ། །།ད་ནི་
བྱང་ཆུབ་སེམས་དཔའི་ས་གསུམ་པའི་སྐབས་རྫོགས་པར་བཤད་པ།
རྒྱལ་བའི་སྲས་པོ་རྟོགས་པའི་ཉི་མ་ལ་གནས་པའི་ས་གསུམ་པ་་་་
འོད་བྱེད་པ་འདི། _རང་གི་སྤང་བྱར་གཏོགས་པ་མི་ཤེས་པའི་
མུན་པ་རྣམས་དང་པོ་ཡེ་ཤེས་སྐྱེ་བཞིན་པའི་གནས་སྐབས་སུ་་་་་་
ཡང་དག་པར་བསལ་བར་བྱས་ནས། འགྲོ་བའི་མུན་པ་དེ་ལྟ་
བུ་དག་རྣམ་པར་འཇོམས་པར་ནུས་ཞེས་མངོན་པར་འདོད་་་་་
པས༑ ས་འདིར་ཉེས་པའི་མུན་པ་ཡོན་ཏན་འཇོམས་པར་བྱེད་པ་
བཅོམ་པས་ཉི་མ་ལྟར་ཤིན་ཏུ་ཆེས་རྣོ་བར་གྱུར་ཀྱང་སྐྱོན་དང་་་་་
ལྡན་པའི་སྐྱེ་བོ་ལ་ཁྲོ་བར་མི་འགྱུར་རོ། །དབུ་མ་ལ་འཇུག་པ་
ལས༑སེམས་བསྐྱེད་པ་གསུམ་པའོ།། །།
སྦྱིན་པ་ལ་སོགས་པའི་ཡོན་ཏན་མ་ལུས་པ་བརྩོན་འགྲུས་ཀྱི་་་་
རྗེས་སུ་འགྲོ་ཞིང༌། བསོད་ནམས་དང་བློ་གྲོས་ཏེ་ཡེ་ཤེས་ཀྱི་
ཚོགས་ནི་གཉིས་ཀྱི་རྒྱུ་ཡིན་པས། བརྩོན་འགྲུས་དེ་རང་གི་ཡོན་
ཏན་ཡོངས་སུ་དག་པའི་སྒོ་ནས་ས་གང་དུ་ལྷག་པར་འབར་བར་་་
གྱུར་པ་ཡི། ས་དེ་ནི་བཞི་པ་འོད་ནི་འཕྲོ་བའོ། །དེར་ནི་བདེ་
བར་གཤེགས་པའི་སྲས་དེ་ལ་རྫོགས་པ་ཡི། བྱང་ཆུབ་ཕྱོགས་ཀྱི་
ཆོས་སུམ་ཅུ་རྩ་བདུན་ལྷག་པར་བསྒོམས་པ་ལས་སྐྱེས་པའི། ཡེ་
ཤེས་ཀྱི་སྣང་བ་སྔར་བཤད་པའི་ཟངས་ཀྱི་འོད་པས་ལྷག་པར་་་་་
25

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
འབྱུང་ཞིང་། རང་དུའམ་བདག་ཏུ་ལྟ་བ་དང་འབྲེལ་བ་ཐམས་
ཅད་ཡོངས་སུ་ཟད་དོ། །དབུ་མ་ལ་འཇུག་པ་ལས། སེམས་
བསྐྱེད་པ་བཞི་པའོ།། །།
བདག་ཉིད་ཆེན་པོ་དེ་འཇིག་རྟེན་གྱི་ཁམས་ཐམས་ཅད་ན་
གནས་པའི་ལྷའི་བུའི་བདུད་རྣམས་ཀུན་ཀྱིས་ཀྱང༌། སྦྱང་
དཀའི་ས་ལ་གནས་པ་འདི་ནི་ཕམ་པར་ནུས་པ་མ་ཡིན་ལ།
བསམ་གཏན་གྱི་ཕ་རོལ་དུ་ཕྱིན་པ་ལྷག་ཅིང་བློ་བཟང་སྟེ་་
འཕགས་པའི་བདེན་པ་རྣམས་ཀྱི་རང་བཞིན་ནམ་ངོ་བོ་ཞིབ་་་་་
མོར་སྟེ་ཕྲ་མོར་རྟོགས་པ་ལའང་ཤིན་ཏུ་མཁས་པ་འཐོབ་བོ།།དེ་
ལ་སྡུག་བསྔལ་དང་ཀུན་འབྱུང་དང་ལམ་གྱི་བདེན་པ་ནི་ཀུན་རྫོབ་་་
ཀྱི་བདེན་པའི་ཁོངས་སུ་གཏོགས་སོ། །འགོག་པའི་བདེན་པ་ནི་དོན་
དམ་པའི་བདེན་པའི་རང་གི་ངོ་བོའོ། །དེ་བཞིན་དུ་བདེན་པ་གཞན་
གང་ཅུང་ཟད་ཅིག་ཡོད་པ་དེ་ཡང་ཅི་རིགས་པར་བདེན་པ་གཉིས་་་
ཀྱི་ཁོངས་སུ་གཏོགས་པ་ཁོ་ནར་ངེས་པར་བྱའོ། །དབུ་མ་ལ་འཇུག་
པ་ལས།སེམས་བསྐྱེད་པ་ལྔ་པའོ།། །།
ས་དྲུག་པ་མངོན་དུ་ཕྱོགས་པར་མཉམ་པར་བཞག་པའི་
སེམས་ལ་གནས་ཏེ།རྫོགས་པའི་སངས་རྒྱས་ཀྱི་ཆོས་ལ་མངོན་
དུ་ཕྱོགས་ཤིང་། འདི་རྟེན་ཅིང་འབྲེལ་བར་འབྱུང་བའི་དེ་ཉིད་
མཐོང་བ་དེས། ཤེས་རབ་ཀྱི་ཕ་རོལ་དུ་ཕྱིན་པ་ལ་གནས་པས་
26

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
འགོག་པ་ཐོབ་པར་འགྱུར་གྱི་སྔ་རོལ་དུ་ནི་མ་ཡིན་ནོ། །ད་ནི་དེ་
ལས་གཞན་པའི་ཡོན་ཏན་གྱི་ཚོགས་རྣམས་ཤེས་རབ་ཀྱི་ཕ་རོལ་ཏུ་་་
ཕྱིན་པ་ལ་རག་ལས་པ་ཉིད་དུ་བསྟན་པའི་ཕྱིར། ཇི་ལྟར་ལོང་བའི་
ཚོགས་ཀུན་བདེ་བླག་ཏུ། མིག་དང་ལྡན་པའི་སྐྱེས་བུ་གཅིག་
གིས་འགྲོ་བར་མངོན་པར་འདོད་པ་ཡི། ཡུལ་དུ་འཁྲིད་པ་དེ་
བཞིན་དུ་འདིར་ཡང་བློས། ཤེས་རབ་ཀྱི་མིག་ཉམས་པ་དག་
ཡོན་ཏན་རྣམས་བླངས་ཏེ་ཀུན་ཏུ་འོད་ཅེས་བྱ་བར་འཇོག་པས་་་་
རྒྱལ་བ་ཉིད་དུ་འགྲོའོ། །འདིར་སྨྲས་པ། འདི་རྟེན་འབྱུང་བའི་དེ་
ཉིད་མཐོང་བ་དེ།།ཤེས་རབ་གནས་པས་འགོག་པ་ཐོབ་པར་འགྱུར༎
ཞེས་དེ་སྐད་དུ་གང་སྨྲས་ན། ཅི་ལྟར་བྱང་ཆུབ་སེམས་དཔའ་ཆོས་
རྟེན་ཅིང་འབྲེལ་བར་འབྱུང་བ་མཐོང་བ་ནི། འདི་ལ་བརྟེན་ནས་
འབྱུང་བའི་དེ་ཁོ་ན་ཉིད་ཇི་ལྟར་མཐོང་བར་འགྱུར་ཞེ་ན། བཤད་པ།
དེའི་རང་གི་ངོ་བོ་ནི་མ་རིག་པའི་ལིང་ཐོག་འཐུག་པོས་བློའི་མིག་མ་
ལུས་པར་གཡོགས་པ་བདག་ཅག་གི་ཡུལ་དུ་ཉེ་བར་འགྲོ་བ་མ་ཡིན་་
གྱི་དྲུག་པ་ལ་སོགས་པས་གོང་མ་ལ་གནས་པའི་བྱང་ཆུབ་སེམས་་་་་
དཔའ་རྣམས་ཀྱི་ཡུལ་དུ་ནི་འགྱུར་ན། དེའི་ཕྱིར་དེ་ཁོ་བོ་ཅག་ལ་དྲི་
བར་བྱ་བ་མ་ཡིན་གྱི་གང་དག་སྟོང་པ་ཉིད་ཕྱིན་ཅི་མ་ལོག་པར་་་་་་་
མཐོང་བའི་མིག་སྨན་མ་རིག་པའི་རབ་རིབ་ཀྱི་ལིང་ཐོག་འཇོམས་་་་
པར་བསྐུས་པ་བློའི་སྤྱན་མ་རིག་པའི་རབ་རིབ་ཀྱི་ལིང་ཐོག་དང་་་་་་
བྲལ་བ་དྲི་མ་མེད་པ་མངའ་བ་བྱང་ཆུབ་སེམས་དཔའ་དང་སངས་་་
27

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
རྒྱས་བཅོམ་ལྡན་འདས་དེ་དག་ཉིད་ལ་རྨད་པར་བྱའོ། །གལ་ཏེ་
འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་དང་འཕགས་པ་ས་བཅུ་་
པ་ལ་སོགས་པ་མདོ་སྡེ་གང་དག་འདོན་པ་དེ་དག་ལས་འཕགས་པ་་
ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་བྱང་ཆུབ་སེམས་དཔའ་་
ཇི་ལྟར་རྟེན་ཅིང་འབྲེལ་བར་འབྱུང་བའི་དེ་ཉིད་མཐོང་བ་ཞེས་བྱ་་་
གསུངས་པ་མ་ཡིན་ནམ། དེའི་ལུང་གི་རྗེས་སུ་འབྲངས་ནས་བཤད་
པར་རིགས་སོ་ཞེ་ན། འདིའང་ཡོད་པ་མ་ཡིན་ཏེ། ལུང་གི་དགོངས་
པ་ངེས་པར་དཀའ་བའི་ཕྱིར་བདག་ཅག་འདྲ་བས་ལུང་ལས་ཀྱང་དེ་
ཁོ་ན་ཉིད་བསྟན་པར་མི་ནུས་སོ། །རང་དབང་ཉིད་ཀྱི་དབང་དུ་
བྱས་ནས་དེ་སྐད་དུ་བརྗོད་ཀྱི། བསྟན་བཅོས་ཚད་མར་གྱུར་པའི་
སྐྱེས་བུས་བྱས་པའི་གསུང་ཕྱིན་ཅི་མ་ལོག་པར་འཆད་པ་མཐོང་བ་་་
ལས་ལུང་གི་དགོངས་པ་ངེས་པ་ནི། ཇི་ལྟར་ས་དྲུག་པ་དེ་ཡིས་
ཆེས་ཟབ་པའི་ཆོས་རྟོགས་པ། དེས་དོན་གྱི་མདོའི་ལུང་དང་
གཞན་ཡང་རིགས་པའི་སྒོ་ནས་ཡིན་པས་ན། དེ་ལྟར་འཕགས་
པ་ཀླུ་སྒྲུབ་ཀྱི་གཞུང་ལུགས་ལས་བྱུང་བ། ཇི་ལྟར་གནས་པའི་
ལུགས་བཞིན་དུ་འདིར་བརྗོད་པར་བྱ་སྟེ། ཤེས་རབ་ཀྱི་ཕ་རོལ་
ཏུ་ཕྱིན་པ་ལ་སྤྱོད་པར་བྱང་ཆུབ་སེམས་དཔས་ཆོས་རྣམས་ཀྱི་བདག་
ཉིད་ཇི་ལྟར་བ་ཉིད་ཇི་ལྟར་མཐོང་བ་དེ་ལྟར། འཕགས་པ་ཀླུ་སྒྲུབ་
ཀྱིས་ལུང་ཕྱིན་ཅི་མ་ལོག་པར་མཁྱེན་ནས་དབུ་མའི་བསྟན་བཅོས་་་་
ལས༑ རིགས་པ་དང་ལུང་དག་གིས་ཆོས་རྣམས་ཀྱི་བདག་ཉིད་ཡང་
28

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
དག་པ་ཇི་ལྟ་བ་ཉིད་རང་བཞིན་མེད་པའི་མཚན་ཉིད་ཅན་ཆེས་
གསལ་བར་བསྟན་ནོ། །དེའི་ཕྱིར་ཇི་ལྟར་འཕགས་པ་ཀླུ་སྒྲུབ་ཀྱི་ཞལ་
སྔ་ནས་རིགས་པ་དང་ལུང་དག་གིས་ཆོས་རྣམས་ཀྱི་དེ་ཉིད་བསྟན་་་
པ་དེ་ཁོ་ན་ལྟར། བདག་གིས་དེས་ཉེ་བར་བསྟན་པའི་ལུགས་ཇི་ལྟར་
གནས་པ་བཞིན་དུ་བརྗོད་པར་བྱའོ། །ཅི་སྟེ་རེ་ཞིག་འཕགས་པ་ཀླུ་
སྒྲུབ་དེ་ཉིད་ལ་ལུང་ཕྱིན་ཅི་མ་ལོག་པར་ངེས་པ་ཅི་ལྟར་ཡོད་ཅེ་ན།
ལུང་ལས་ཤེས་ཏེ། ཇི་ལྟར་འཕགས་པ་ལང་ཀར་གཤེགས་པ་ལས། ལྷོ་
ཕྱོགས་བེ་ཏའི་ཡུལ་དུ་ནི། །དགེ་སློང་དཔལ་ལྡན་ཆེར་གྲགས་པ། །དེ་
མིང་ཀླུ་ཞེས་བོད་པ་སྟེ། །ཡོད་དང་མེད་པའི་ཕྱོགས་འཇིག་པ། །ང་ཡི་
ཐེག་པ་འཇིག་རྟེན་དུ། །བླ་མེད་ཐེག་ཆེན་རབ་བསྟན་ནས། །རབ་ཏུ་
དགའ་བའི་ས་བསྒྲུབས་ཏེ། །བདེ་བ་ཅན་དུ་དེ་འགྲོའོ། །ཞེས་
གསུངས་པ་དང་། ཡང་འཕགས་པ་སྤྲིན་ཆེན་པོ་སྟོང་བྲག་བཅུ་
གཉིས་པ་ལས་ཀྱང་། ཀུན་དགའ་བོ་ལིཙྪ་བི་གཞོན་ནུ་སེམས་ཅན་
ཐམས་ཅད་ཀྱིས་མཐོང་ན་དགའ་བ་ཞེས་བྱ་བ་འདི་ནི་ང་མྱ་ངན་་་་་
ལས་འདས་ནས་ལོ་བཞི་བརྒྱ་ལོན་པ་ན་ཀླུ་ཞེས་བྱ་བའི་དགེ་སློང་དུ་
གྱུར་ནས་ངའི་བསྟན་པ་རྒྱས་པར་རབ་ཏུ་བསྟན་ཏེ། མཐར་གྱིས་
རབ་ཏུ་དང་བའི་འོད་ཅེས་བྱ་བའི་འཇིག་རྟེན་གྱི་ཁམས་སུ་དེ་་་་་
བཞིན་གཤེགས་པ་དགྲ་བཅོམ་པ་ཡང་དག་པ་རྫོགས་པའི་སངས་་་་་
རྒྱས་ཡེ་ཤེས་འབྱུང་གནས་འོད་ཅེས་བྱ་བར་འགྱུར་རོ་ཞེས་གསུངས་་
སོ༑ །དེའི་ཕྱིར་འདིས་ལུང་ཕྱིན་ཅི་མ་ལོག་པར་ངེས་པར་གྲུབ་པོ། །
29

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
རྟེན་ཅིང་འབྲེལ་བར་འབྱུང་བ་ཡང་དག་པ་ཇི་ལྟ་བ་བཞིན་སྟོན
པའི་འབྲས་བུ་ཅན་གྱི་བསྟན་བཅོས་དེ་ཡང་སྔར་་་གོམས་གོམས་པཔས་རྒྱུད་ལ་
སྟོང་པ་ཉིད་ཀྱི་ས་བོན་བཞག་པ་རྣམས་ཁོ་ན་ལ་བསྟན་པར་བྱའི་་་་་
གཞན་དག་ལ་ནི་མ་ཡིན་ཏེ། དེ་དག་སྟོང་པ་ཉིད་ཉན་པར་གྱུར་དུ་
ཟིན་ཀྱང་དེ་ལ་ལོག་པར་ཞུགས་པའི་བསམ་པ་དང་ལྡན་པ་ཉིད་་་་་
ཀྱིས་དོན་མ་ཡིན་པ་ཆེན་པོ་དང་ལྡན་པའི་ཕྱིར་རོ། །འདི་ལྟར་རེས་
འགའ་ནི་མི་མཁས་པས་སྟོང་པ་ཉིད་སྤངས་ནས་ངན་འགྲོར་འགྲོ་་་་
བར་འགྱུར་རོ། །རེས་འགའ་ནི་སྟོང་པ་ཉིད་ཀྱི་དོན་ནི་མེད་པ་ཡིན་
ནོ་ཞེས་དེ་ལྟར་ཕྱིན་ཅི་ལོག་ཏུ་ངེས་པར་བཟུང་སྟེ། དངོས་པོ་ཐམས་
ཅད་ལ་སྐུར་པ་འདེབས་པ་ལོག་པར་ལྟ་བ་བསྐྱེད་ནས་འཕེལ་བར་་་
བྱེད་དོ། །དེའི་ཕྱིར་སྟོན་པ་པོས་ལྷག་པར་མོས་པའི་ཁྱད་པར་ངེས་
པར་བྱས་ཏེ། ཉན་པ་པོ་རྣམས་ལ་སྟོང་པ་ཉིད་ཀྱི་ལྟ་བ་བཤད་པར་
བྱའོ༑།ཡང་ཅི་ལྟར་འདི་ལ་སྟོང་པ་ཉིད་བསྟན་པར་འོས་སོ། །འདི་ལ་
སྟོང་པ་ཉིད་ཉེ་བར་བསྟན་པར་བྱའོ་ཞེས་ངེས་པར་དཀའ་བ་ངེས་་་
པར་ནུས་ཞེ་ན། དེ་ནི་ཕྱི་རོལ་གྱི་མཚན་མ་རྣམས་ཀྱིས་ངེས་པར་
ནུས་པས་དེའི་རྒྱུ་མཚན་ཉེ་བར་བསྟན་པའི་ཕྱིར་བཤད་པ། སོ་སོ་
སྐྱེ་བོའི་དུས་ནའང་སྟོང་པ་ཉིད་ཐོས་ནས། ནང་དུ་རབ་ཏུ་
དགའ་བ་ཡང་དང་ཡང་དུ་འབྱུང་ལ། རབ་ཏུ་དགའ་བ་ལས་
བྱུང་བའི་མཆི་མས་མིག་བརླན་ཞིང་། ལུས་ཀྱི་བ་སྤུ་ལྡང་བར་
འགྱུར་བ་གང་ཡིན་པ། དེ་ལ་རྫོགས་པའི་སངས་རྒྱས་བློ་ཡི་ས་
30

དབུ་མ་ལ་འཇུག་པ་ཞེས་བྱ་བའི་མཚན་འགྲེལ། _
བོན་ཡོད་པ་ཡིན་པས། སྟོང་པ་ཉིད་དེ་ཉིད་ཉེ་བར་བསྟན་པའི་
སྣོད་ནི་དེ་ཡིན་ཏེ། དེ་ལ་འཆད་པར་འགྱུར་བའི་མཚན་ཉིད་ཅན་
གྱི་དམ་པའི་དོན་གྱི་བདེན་པ་བསྟན་པར་བྱ། ཉན་པ་པོ་དེ་ལ་
སྟོང་པ་ཉིད་དེ་ཡི་རྗེས་སུ་འགྲོ་བའི་དེའི་རྒྱུ་ཅན་གྱི་ཡོན་ཏན་་་་་་
འབྱུང༌༑ དེས་སྟོང་པ་ཉིད་ཀྱི་ལྟ་བ་ཉན་པ་ལ་གཏེར་རྙེད་པ་དང་
འདྲ་བར་སེམས་ཤིང་དེ་མི་ཉམས་པར་བྱ་བའི་ཕྱིར། བདག་ཚུལ་
ཁྲིམས་འཆལ་བའི་རྐྱེན་གྱིས་ངན་འགྲོར་ལྟུང་ན་སྟོང་པ་ཉིད་ཀྱི་ལྟ་་་
བ་རྒྱུན་ཆད་པར་འགྱུར་དུ་འོང་ངོ་སྙམ་དུ་རིག་ནས། རྟག་ཏུ་ཚུལ་
ཁྲིམས་ཡང་དག་བླངས་ནས་གནས་པར་འགྱུར། བདག་ཚུལ་
ཁྲིམས་ཀྱིས་བདེ་འགྲོར་སྐྱེས་ཀྱང་དབུལ་པོར་གྱུར་ན་ཟས་དང་སྨན་་
དང་ཆོས་གོས་ལ་སོགས་པ་འཚོ་བའི་ཡོ་བྱད་ཚོལ་བ་ལྷུར་བྱེད་པས་་
སྟོང་པ་ཉིད་ཉན་པ་རྒྱུན་ཆད་པར་འགྱུར་དུ་འོང་ངོ་སྙམ་སྟེ། སྦྱིན་
པ་གཏོང་བར་འགྱུར་ཞིང་སྟོང་པ་ཉིད་ཀྱི་ལྟ་བ་སྙིང་རྗེས་ཡོངས་་
སུ་ཟིན་པ་ནི་སངས་རྒྱས་ཉིད་འདྲེན་པར་བྱེད་པ་ཡིན་གྱི་གཞན་དུ་་
ནི་མ་ཡིན་ནོ་ཞེས་སྙིང་རྗེ་བསྟེན་པར་བྱེད།ཁྲོ་བས་ནི་ངན་སོང་་་་་
དུ་འགྲོ་ཞིང་ཁ་དོག་ངན་པ་ཐོབ་པར་བྱེད་པས་དེའི་རྐྱེན་ས་་་་་་་་
འཕགས་པ་རྣམས་མཉེས་པར་བྱེད་པས་མི་འགྱུར་རོ་སྙམ་སྟེ།
བཟོད་པ་སྒོམ་བྱེད་ཐམས་ཅད་མཁྱེན་པ་ཉིད་དུ་ཡོངས་སུ་མ
བསྔོས་པའི་ཚུལ་ཁྲིམས་ལ་སོགས་པ་དག་ནི་སངས་རྒྱས་ཉིད་ཐོབ་་་་
པའི་རྒྱུ་དང་འབྲས་བུ་དཔག་ཏུ་མེད་པ་རྣམ་པར་ཆད་པ་མེད་པར་་
31

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
འབྱུང་བར་མི་འགྱུར་བས་དེ་ཡི་དགེ་བའང་བྱང་ཆུབ་ཏུ། འགྲོ་
བ་དགྲོལ་བར་བྱ་ཕྱིར་ཡོངས་སུ་བསྔོ་བྱེད་ཅིང༌། བྱང་ཆུབ་
སེམས་དཔའ་མ་གཏོགས་པར་གཞན་དག་གིས་རྟེན་ཅིང་འབྲེལ་་་་་
བར་འབྱུང་བའི་བདག་ཉིད་ཇི་ལྟ་བ་ཉིད་ཉེ་བར་བསྟན་པར་མི་་་་་
ནུས་སོ་སྙམ་དུ་བསམས་ནས། རྫོགས་པའི་བྱང་ཆུབ་སེམས་
དཔའ་རྣམས་ལ་གུས་པར་བྱེད། ཟབ་ཅིང་རྒྱ་ཆེའི་ཚུལ་ལ་
མཁས་པའི་སྐྱེ་བོ་དེས་ནི། རིམ་གྱིས་རབ་ཏུ་དགའ་བའི་ས་ནི་
འཐོབ་འགྱུར་བས། རབ་ཏུ་དགའ་བ་དེ་ནི་དོན་དུ་གཉེར་བས་
ལམ་འདི་མཉན་པར་གྱིས། དེ་ལ་ཆོས་རྣམས་ཀྱི་ཡང་དག་པ་ཇི་
ལྟ་བ་ཉིད་བསྟན་པ་ལ་འདི་ནི་རེ་ཞིག་ལུང་ཡིན་ཏེ། ཇི་སྐད་དུ།
འཕགས་པ་ས་བཅུ་པ་ལས། རྒྱལ་བའི་སྲས་དག་བྱང་ཆུབ་སེམས་
དཔའ་ས་ལྔ་པ་ལ་ལམ་ཤིན་ཏུ་ཡོངས་སུ་རྫོགས་པའི་བྱང་ཆུབ་
སེམས་དཔའ་དེ་བྱང་ཆུབ་སེམས་དཔའི་ས་དྲུག་པ་ལ་འཇུག་སྟེ། དེ་
ཆོས་མཉམ་པ་ཉིད་བཅུས་འཇུག་གོ། །བཅུ་གང་ཞེ་ན་འདི་ལྟ་སྟེ།
ཆོས་ཐམས་ཅད་མཚན་མ་མེད་པར་མཉམ་པ་ཉིད་དང་། ཆོས་
ཐམས་ཅད་མཚན་ཉིད་མེད་པར་མཉམ་པ་ཉིད་དང་། དེ་བཞིན་དུ་
སྐྱེ་བ་མེད་པ་དང་། མ་སྐྱེས་པ་དང་། དབེན་པ་དང་། གདོད་མ་ནས་
རྣམ་པར་དག་པ་དང་། སྤྲོས་པ་མེད་པ་དང༌། བླང་བ་མེད་པ་དང་
དོར་བ་མེད་པར་མཉམ་པ་ཉིད་དང༌། ཆོས་ཐམས་ཅད་སྒྱུ་མ་དང་
རྨི་ལམ་དང་མིག་ཡོར་དང་བྲག་ཅ་དང་ཆུ་ཟླ་དང། གཟུགས་བརྙན་
32

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
དང་༑ སྤྲུལ་པ་ལྟ་བུར་མཉམ་པ་ཉིད་དང༌། ཆོས་ཐམས་ཅད་དངོས་
པོ་དང་དངོས་པོ་མེད་པ་གཉིས་སུ་མེད་པར་མཉམ་པ་ཉིད་དོ། །དེ་
ཆོས་ཐམས་ཅད་ཀྱི་རང་བཞིན་དེ་ལྟར་རབ་ཏུ་རྟོགས་པ་ན་རྣོ་ཞིང་་
རྗེས་སུ་མཐུན་པའི་བཟོད་པས་བྱང་ཆུབ་སེམས་དཔའི་ས་དྲུག་པ་་་་
མངོན་དུ་གྱུར་པ་རྗེས་སུ་ཐོབ་སྟེ་ཞེས་གསུངས་པ་ལྟ་བུའོ། །དེའི་
ཕྱིར་འདིར་ཆོས་སྐྱེ་བ་མེད་པ་མཉམ་པ་ཉིད་ཁོ་ན་རིགས་པས་
བསྟན་པ་ཉིད་ཀྱིས་ཆོས་མཉམ་པ་ཉིད་གཞན་བསྟན་པ་སླ་བར་་་་་་་
དགོངས་ཏེ། སློབ་དཔོན་གྱིས་དབུ་མའི་བསྟན་བཅོས་ཀྱི་དང་པོར།
བདག་ལས་མ་ཡིན་གཞན་ལས་མིན། །གཉིས་ལས་མ་ཡིན་རྒྱུ་མེད་
མིན༑ །དངོས་པོ་གང་དག་གང་ན་ཡང༌། །སྐྱེ་བ་ནམ་ཡང་ཡོད་མ་
ཡིན༑།ཞེས་ཉེ་བར་བཀོད་པ་ཡིན་ནོ། །ནམ་ཡང་ཞེས་བྱ་བ་ནི་གཞན་
ཡང་ཞེས་བྱ་བའི་དོན་ཏོ། །གང་ན་ཡང་ཞེས་བྱ་བའི་སྒྲ་འགར་ཡང་
གི་སྒྲའི་རྣམ་གྲངས་རྟེན་གྱི་ཚིག་གིས་ནི། ཡུལ་དང་དུས་དང་གྲུབ་
པའི་མཐའ་བཤད་དོ། །གང་དག་གི་སྒྲ་བརྟེན་པའི་ཚིག་ནི་ཕྱི་དང་
ནང་གི་དངོས་པོ་བརྗོད་པའོ། །དེས་ན་ཕྱི་དང་ནང་གི་དངོས་པོ་
རྣམས་ནི་ཡུལ་དང་དུས་དང་གྲུབ་པའི་མཐའ་འགར་ཡང་བདག་་་་་
ལས་སྐྱེ་བ་སྲིད་པ་མ་ཡིན་ནོ། །ཞེས་འདི་ལྟར་སྦྱར་བར་བྱའོ། །འདིར་
མ་ཡིན་ཞེས་བྱ་བ་ནི་ཡོད་པ་ཉིད་ཀྱི་སྒྲུབ་བྱེད་རང་ལས་སྐྱེ་བ་དང་་་
སྦྲེལ་གྱི་ཡོད་པ་དང་ནི་མ་ཡིན་ཏེ། དེ་དགག་པ་དོན་གྱིས་གྲུབ་པའི་
ཕྱིར་རོ། །དེ་བཞིན་དུ་དམ་བཅའ་བ་གསུམ་ཆར་ལ་ཡང་སྦྱར་བར་
33

དེབ་བདུན་པ། ·མཁན་ཆེན་གཞན་ཕན་སྣང་བའི་གསུང་འབུམ།
བྱའོ༑ །དམ་བཅའ་བ་བཞི་པོ་དེ་རྗེས་སུ་བརྗོད་ནས་རིགས་པས་སྒྲུབ་
པའི་ཕྱིར་བཤད་པ། དེ་ཉིད་དེ་ལས་འབྱུང་མིན་གཞན་དག་
ལས་སྐྱེ་བ་ལྟ་ག་ལ་ཞིག་སྟེ་མེད་དོ། །གཉིས་ཀ་ལས་ཀྱང་སྐྱེ་བ་
མ་ཡིན་རྒྱུ་མེད་པར་ནི་སྐྱེ་བ་ག་ལ་ཡོད་དེ་མེད་དོ། །ཡང་འདི་
གང་ལས་ངེས་ཤེ་ན་མྱུ་གུ་དེ་ནི་སྐྱེ་བཞིན་པའི་བདག་གི་ངོ་བོ་དེ་་་་་་
ལས་འབྱུང་ན་ཡོན་ཏན་ལྷག་པ་འགའ་ཡང་ཡོད་པ་མ་ཡིན་པ་
ཉིད་དོ། །འདི་ནི་རིགས་པ་དང་འགལ་བ་ཡང་ཡིན་ཏེ། སྐྱེས་པར་
གྱུར་པ་སླར་ཡང་སྐྱེ་བར་རིགས་པའང་མ་ཡིན་ཉིད། ཅིའི་
ཕྱིར་ཞེ་ན་སྐྱེས་ཟིན་པའི་ས་བོན་སླར་ཡང་སྐྱེ་བར་ཡོངས་སུ་་་་་་
རྟོགས་པར་འགྱུར་ན་ནི། མྱུ་གུ་དང་སྡོང་བུ་དང་སྦུབས་འཆའ་
བ་ལ་སོགས་པ་རྣམས་ཀྱི་སྐྱེ་བ་འདི་རྙེད་པར་མི་འགྱུར་ཞིང་།
ས་བོན་སྲིད་པའི་མཐར་ཐུག་པར་རབ་ཏུ་སྐྱེ་བ་ཉིད་དུ་་་་་་
འགྱུར༑ ཅི་སྟེ་མྱུ་གུ་སྐྱེ་བ་ལ་ཕན་འདོགས་པའི་རྐྱེན་ཆུ་ལ་སོགས་པ་
རྣམས་ཀྱིས་ས་བོན་རྣམ་པར་འགྱུར་བར་བྱེད་ཅིང་མྱུ་གུ་སྐྱེད་པར་་་
བྱེད་ལ། ས་བོན་ལས་མྱུ་གུ་གཞན་མ་ཡིན་པ་ཉིད་ཀྱིས་བདག་ལས་
སྐྱེ་བའོ་སྙམ་ན། ཇི་ལྟར་དེ་ཉིད་ཀྱིས་དེ་ཉིད་རྣམ་པར་འཇིག་
པར་བྱེད་པར་འགྱུར་ཏེ་དེ་ཡང་མི་རིགས་སོ། །གཞན་ཡང་བྱེད་
རྒྱུ་ས་བོན་གྱི་རང་གི་བདག་ཉིད་ལས་ཐ་དད་མྱུ་གུའི་རིང་པོ་་་་་
སོགས་དབྱིབས་དང་ནི། སེར་པོ་སོགས་ཁ་དོག་དང་མངར་བ་
སོགས་རོ་དང་གཞང་འབྲུམ་སེལ་བ་སོགས་ནུས་པ་དང་ཡོངས་སུ་་་་
34

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
འགྱུར་ཏེ་རྣམ་པར་སྨིན་པའི་ཐ་དད་ཁྱོད་ལ་མེད་པར་འགྱུར།
ཅི་སྟེ་ས་བོན་གྱི་གནས་སྐབས་བཏང་ནས་གནས་སྐབས་གཞན་
འཐོབ་པས་ས་བོན་ཉིད་མྱུ་གུར་འགྱུར་བ་ཡིན་ནོ་སྙམ་ན། གལ་ཏེ་
སྔར་གྱི་ས་བོན་གྱི་བདག་གི་དངོས་པོ་བསལ་ནས་དེ་ལས་་་་་་་་
གཞན་མྱུ་གུའི་ངོ་བོར་འགྱུར་ན་དེ་ཚེ་དེ་ཡི་བདག་ཉིད་དེ་ཉིད་
གཞན་མ་ཡིན་པར་ཇི་ལྟར་འགྱུར། གཞན་ཡང་གལ་ཏེ་ཁྱོད་ཀྱི་
ས་བོན་དང་མྱུ་གུ་གཉིས་འདིར་གཞན་མ་ཡིན་ན། མྱུ་གུའི་
གནས་སྐབས་སུ་ས་བོན་བཞིན་དུ་མྱུ་གུ་ཞེས་བྱ་བ་དེ་གཟུང་དུ་
མེད་པའམ། ཡང་ན་དེ་དག་གཅིག་པ་ཡིན་པས་ཇི་ལྟར་མྱུ་གུ་
འདི་བཞིན་དུ། ས་བོན་དེ་ཡང་གཟུང་དུ་ཡོད་པར་འགྱུར་ན་
དེ་ཡང་མ་ཡིན་པས་དེ་ཕྱིར་འདི་ནི་ཁས་མི་བླང་ངོ༌། །གང་ཕྱིར་
རྒྱུ་ཞིག་ན་ཡང་དེ་ཡི་འབྲས་བུ་འབྱུང་བ་མཐོང་བའི་ཕྱིར། རྒྱུ་
འབྲས་དེ་དག་གཅིག་པ་ཡིན་ཞེས་འཇིག་རྟེན་གྱིས་ཀྱང་ཁས་་
མི་ལེན་ནོ། །དེ་ཉིད་ཀྱི་ཕྱིར་སློབ་དཔོན་གྱིས་ཁྱད་པར་དུ་མ་མཛད་
པར་བདག་ལས་མ་ཡིན་ཞེས་སྤྱིར་སྐྱེ་བ་བཀག་པ་ཡིན་ནོ། །གང་
ཞིག་དངོས་པོ་རྣམས་ནི་དོན་དམ་པར་བདག་ལས་སྐྱེས་པ་མ་ཡིན་་་
ཏེ་ཡོད་པའི་ཕྱིར་སེམས་ཅན་བཞིན་ནོ་ཞེས་ཁྱད་པར་དུ་བྱེད་པ་་་་་་
དེའི་དོན་དམ་པར་ཞེས་བྱ་བའི་ཁྱད་པར་དོན་མེད་དོ་ཞེས་བསམ་་་
པར་བྱའོ། །དེ་ཕྱིར་དངོས་པོ་བདག་ལས་འབྱུང་བ་ཡིན་ཞེས་
རབ་ཏུ་བརྟགས་པ་འདི། དེ་ཉིད་དང་ནི་འཇིག་རྟེན་ཐ་སྙད་
35

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
དུ་ཡང་རིགས་པ་མ་ཡིན་ནོ། །གཞན་ཡང་། བདག་ལས་སྐྱེ་
བར་འདོད་ན་བསྐྱེད་པར་བྱ་བ་འབྲས་བུ་དང་སྐྱེད་བྱེད་རྒྱུ་་་་་་་
དང་༑ ལས་བུད་ཤིང་དང་བྱེད་པ་པོ་མེ་ཡང་གཅིག་ཉིད་
འགྱུར་ན་དེ་དག་ནི། གཅིག་པ་ཉིད་མ་ཡིན་པས་ན་བདག་
ལས་སྐྱེ་བར་ཁས་བླང་བར་བྱ་བ་མིན་ཏེ་རྒྱ་ཆེར་བཤད་པའི་་་
ཉེས་པར་ཐལ་བར་འགྱུར་བའི་ཕྱིར་རོ། །གང་འདི་སྐད་དུ།
གཞན་དག་ལས་ལྟ་ག་ལ་ཞིག །ཅེས་སྨྲས་པ་དེ་ནི་མི་རིགས་སོ། །འདི་
ལྟར་གཞན་དུ་གྱུར་པའི་རྐྱེན་བཞི་པོ་རྒྱུ་དང་དམིགས་པ་དང་། དེ་
མ་ཐག་པ་དང་། དེ་བཞིན་དུ་བདག་པོ་སྟེ། རྐྱེན་རྣམས་དངོས་པོ་
རྣམས་ཀྱི་སྐྱེད་པར་བྱེད་པའོ་ཞེས་བྱ་བའི་གསུང་རབ་ལ་ལྟོས་ནས་་་
མི་འདོད་བཞིན་དུ་ཡང་གཞན་ལས་སྐྱེ་བར་ཁས་བླང་བར་བྱའོ། །དེ་
ལ་ཁ་ཅིག་ན་རེ། རྒྱུའི་རྐྱེན་ནི་བྱེད་རྒྱུ་མ་གཏོགས་པའི་རྒྱུ་ལྔའོ། །དེ་
ལ་དམིགས་པར་བྱས་ན་དམིགས་པ་སྟེ། ཅི་རིགས་པར་རྣམ་པར་
ཤེས་པ་དྲུག་གིས་དམིགས་པ་ཆོས་ཐམས་ཅད་དམིགས་པའི་རྐྱེན་་་་་
ནོ༑ །ཕུང་པོ་ལྷག་མ་མེད་པར་མྱ་ངན་ལས་འདས་པར་འཇུག་པའི་
སེམས་ལས་གཞན་པའི་སེམས་དང་སེམས་ལས་བྱུང་བ་རྣམས་ནི་དེ་་
མ་ཐག་པའི་རྐྱེན་ནོ། །བྱེད་རྒྱུ་ནི་བདག་པོའི་རྐྱེན་ཡིན་ནོ་ཞེའོ། །
གཞན་དག་ན་རེ། སྒྲུབ་པར་བྱེད་པ་ནི་རྒྱུ་ཡིན་ནོ་ཞེས་བྱ་བའི་
མཚན་ཉིད་ལས་གང་ཞིག་གང་གིས་སྐྱེད་པར་བྱེད་པ་ས་བོན་གྱི་ངོ་
བོར་གནས་པ་དེ་ནི་དེའི་རྒྱུའི་རྐྱེན་ཡིན་ལ། སྐྱེས་བུ་རྒན་པོ་ལྡང་བ་
36

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
ལྟར༑ སེམས་དང་སེམས་ལས་བྱུང་བ་རྒྱུ་ལས་སྐྱེ་བཞིན་པ་རྣམས་
རྟེན་འཁར་བ་དང་འདྲ་བའི་དམིགས་པ་གང་གིས་བསྐྱེད་པར
འགྱུར་བ་དེ་ནི་དམིགས་པའི་རྐྱེན་ཏེ། སྐྱེ་བཞིན་པའི་ཆོས་ཀྱི་རྟེན་ནོ་
ཞེས་བྱ་བའི་དོན་ཏོ། །རྒྱུ་འགག་མ་ཐག་པ་ནི་འབྲས་བུ་སྐྱེ་བའི་རྐྱེན་
ཡིན་ཏེ། དཔེར་ན་ས་བོན་འགག་མ་ཐག་པ་མྱུ་གུའི་མཚུངས་པ་དེ་
མ་ཐག་པའི་རྐྱེན་ཡིན་པ་ལྟ་བུའོ། །གང་ཞིག་ཡོད་ན་གང་འབྱུང་བ་
དེ་ནི། དེའི་བདག་པོའི་རྐྱེན་ཡིན་ནོ་ཞེས་སོ། །ཡང་རྐྱེན་གཞན་གང་
དག་ལྷན་ཅིག་སྐྱེས་པ་དང་། ཕྱི་ནས་སྐྱེས་པ་ལ་སོགས་པ་དེ་དག་
ཀྱང་འདི་རྣམས་ཀྱི་ནང་དུ་འདུས་པ་ཡིན་ནོ། །དབང་ཕྱུག་ལ་སོགས་
པ་དག་ནི་རྐྱེན་མ་ཡིན་ཏེ། དེའི་ཕྱིར་རྐྱེན་ལྔ་པ་ནི་ཡོད་མ་ཡིན། །
ཞེས་ངེས་པར་འཛིན་པར་བྱེད་དོ་ཞེས་སྨྲའོ། །འདི་ནི་གཞན་པར་
ནུས་པ་མ་ཡིན་ཏེ། རིགས་པ་དང༌། ལུང་དང་འགལ་བའི་ཕྱིར་རོ། །
དེ་ལ་རིགས་པའི་དབང་དུ་བྱས་ནས་བརྗོད་པ། གཞན་ལ་བརྟེན་
ནས་གལ་ཏེ་གཞན་ཞིག་འབྱུང་བར་འགྱུར་ན་ནི། གཞན་ཡིན་
པའི་ཕྱིར་འོ་ན་མེ་ལྕེ་ལས་ཀྱང་མུན་པ་འཐུག་པོ་འབྱུང་བར་་་་
འགྱུར་ཞིང་། རྒྱུར་གྱུར་པ་དང་མ་གྱུར་པ་ཐམས་ཅད་ལས་ཀྱང་
འབྲས་བུ་གྱུར་པ་དང་མ་གྱུར་པ་ཐམས་ཅད་སྐྱེ་བར་འགྱུར་ཏེ་་་་
གང་གི་ཕྱིར། སྐྱེད་པར་བྱེད་པ་དང་སྐྱེད་པར་བྱེད་པ་མ་ཡིན་
པ་མ་ལུས་ལ་ཡང་གཞན་ཉིད་ནི་མཚུངས་སོ། །སྨྲས་པ་གང་ཞིག་
གང་གིས་རབ་ཏུ་བྱ་བར་ནུས་པ་དེ་ཕྱིར་དེ་ཡི་འབྲས་བུར་་་་་་་
37

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
ངེས་པར་བརྗོད་ཅིང༌། གང་ཞིག་འབྲས་བུ་དེ་སྐྱེད་ནུས་པ་དེ་
ནི་ངོ་བོ་གཞན་ཡིན་ནའང་རྒྱུ་ཡིན་ལ། རྒྱུད་གཅིག་ཏུ་གཏོགས་
པ་དང་སྐྱེད་པར་བྱེད་པ་ལས་སྐྱེ་བ་ཡིན་པ་དེ་ཡི་ཕྱིར། སཱ་ལུའི་
མྱུ་གུ་ནས་ལ་སོགས་པ་ལས་དེ་ལྟ་སྐྱེ་བ་མིན་ཞེ་ན། བརྗོད་པར་
བྱ་སྟེ། ཇི་ལྟར་ནས་དང་ན་ག་གེ་སར་དང་ནི་ཀེང་ཤུ་ཀ་སྟེ་རྒྱ་
སྐག་ལ་སོགས་པ་རྣམས་གཞན་ཡིན་པའི་ཕྱིར། སཱ་ལུའི་མྱུ་གུའི་
སྐྱེད་པར་བྱེད་པར་འདོད་པ་མིན་ལ་ནུས་པ་དང་ལྡན་པའང་་་
མིན༑རྒྱུད་གཅིག་གི་ཁོངས་སུ་གཏོགས་པ་མིན་པ་དང་འདྲ་བ་
མ་ཡིན་པ་ཉིད་དོ་དེ་བཞིན་དུ། སཱ་ལུའི་ས་བོན་ཡང་ནི་དེ་ཡི་
རྒྱུ་མིན་ཏེ་གཞན་ཉིད་ཡིན་པའི་ཕྱིར་དེ་ལྟར་རེ་ཞིག་གཞན་ལ་་
གྲགས་པའི་གཞན་ཉིད་གྲུབ་གྲུབ་ལྟར་རྗེས་སུ་བརྗོད་ནས་སུན
འབྱིན་བྱས་པ་ཡིན་ནོ། །ད་ནི་རྒྱུ་དང་འབྲས་བུ་དག་གི་གཞན་ཉིད་
མི་སྲིད་པར་བཤད་པ། མྱུ་གུ་ས་བོན་དང་ནི་དུས་མཉམ་དུ་ཡོད་
པ་མ་ཡིན་ཏེ། གཞན་མྱུ་གུ་ཉིད་མེད་པར་ས་བོན་དེ་ཡང་
གཞན་པ་ཉིད་ཏུ་ག་ལ་འགྱུར། དེས་ན་མྱུ་གུ་ས་བོན་ལས་སྐྱེ་
བ་འགྲུབ་པར་འགྱུར་བ་མིན་པས། གཞན་ལས་སྐྱེ་བ་ཡིན་
ཞེས་བྱ་བའི་ཕྱོགས་འདི་ཁྱོད་ཀྱིས་གཏོང་བར་བྱོས་ཤིག །སྨྲས་
པ་ཇི་ལྟར་སྲང་གི་མདའ་གཡས་གཡོན་གཉིས་མཐོ་བ་དང་ནི་་་
དམའ་བ་དག །དུས་མཉམ་པ་མ་ཡིན་པར་ནི་མིན་པར་
མཐོང་བ་དེ་བཞིན་དུ། བསྐྱེད་པར་བྱ་བ་དང་སྐྱེད་བྱེད་དག་
38

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
གི་སྐྱེ་འགག་གཉིས་ཀྱང་དེ་བཞིན་དུ་འགྱུར་ཞེ་ན། བཤད་པ།
གལ་ཏེ་སྲང་གི་དཔེས་དུས་གཅིག་གི་ཚེ་ཡོད་པ་ཡིན་ན་འདིར་་་་
དུས་གཅིག་པ་ཉིད་མེད་པས་དེ་ཡོད་པ་མིན། ཇི་ལྟར་ཡོད་པ་
མིན་པ་དེ་ལྟར་བསྟན་པའི་ཕྱིར་གལ་ཏེ་སྐྱེ་བཞིན་པ་མ་འོངས་པ་་
དེ་སྐྱེ་བ་ལ་ཕྱོགས་པས་ཡོད་པ་མིན་ཞིང་། འགག་བཞིན་པ་ད་
ལྟ་བ་ནི་ཡོད་ཀྱང་འཇིག་པ་ལ་ཕྱོགས་པར་འདོད་པར་གྱུར་པ།
དེ་ཡི་ཚེ་འདི་ནི་ཇི་ལྟ་བུར་ན་སྲང་དང་མཚུངས་པ་ཡིན། ཅི་
སྟེ་ཆོས་དག་དུས་གཅིག་པ་ཉིད་མེད་མོད་ཀྱང་དེ་ལྟ་ན་ཡང་དེའི་བྱ་
བ་དག་ལ་དུས་གཅིག་པ་ཉིད་ཡོད་དོ་སྙམ་ན་དེ་ཡང་མི་རུང་ངོ་། །
སྐྱེ་བ་འདི་ནི་བྱེད་པ་པོ་མྱུ་གུ་མེད་པར་རང་ཉིད་ཡོད་པ་ནི་་་་་
རིགས་པའི་ངོ་བོའང་མིན་ལ་འཕགས་པ་སཱ་ལུ་ལྗང་གི་མདོ་ལས་་
སྲང་མདའི་དཔེ་བསྟན་པ་ནི། ཅིག་ཅར་དུ་བརྟེན་ནས་འབྱུང་བ་མ་
བརྟགས་པར་གྲུབ་པ་སྒྱུ་མ་ལྟ་བུ་ཡོངས་སུ་གསལ་བར་བྱ་བའི་ཕྱིར་་
ཏེ༑ ཇི་སྐད་དུ། ས་བོན་ཞིག་དང་མ་ཞིག་ལས། །མྱུ་གུ་འབྱུང་བ་མ་
ཡིན་པ། །ཁྱོད་ཀྱིས་སྐྱེ་བ་ཐམས་ཅད་ནི། །སྒྱུ་མ་འབྱུང་བ་བཞིན་དུ་
གསུངས༑ །ཞེས་པ་ལྟར་རོ། །སྨྲས་པ་མིག་དང་གཟུགས་ལ་སོགས་པ་
དག་དང་ཚོར་བ་ལ་སོགས་པ་ལྷན་ཅིག་འབྱུང་བ་རྣམས་དུས་མཉམ་
པ་ཁོ་ནར་མིག་གི་རྣམ་པར་ཤེས་པ་སྐྱེད་པར་བྱེད་དོ། །བཤད་པ།
གལ་ཏེ་མིག་གི་བློ་སྟེ་མིག་ཤེས་ལ་རང་གི་སྐྱེད་བྱེད་དང་དུས་་་་
གཅིག་པ། མིག་ལ་སོགས་དང་ལྷན་ཅིག་ཏུ་འབྱུང་བའི་འདུ་
39

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
ཤེས་ལ་སོགས་ལས། གཞན་ཉིད་དུ་ཡོད་ན་ཡོད་པ་ལ་འབྱུང་
བས་དགོས་པ་ཅི་ཞིག་ཡོད། ཅི་སྟེ་དེ་མེད་ཅེ་ན་ཡོད་པ་མ་ཡིན་
པ་ལས་མིག་ལ་སོགས་པ་རྣམས་གཞན་ཉིད་མ་ཡིན་ནོ་ཞེས་འདི་ལ་
ཉེས་པ་བཤད་ཟིན་ཏོ། །ད་ནི་རྒྱུ་དང་འབྲས་བུ་གཉིས་ལས་རྒྱུ་ལ་
ལྟོས་པའི་དུས་ཡོད་པ་མ་ཡིན་པར་བསྟན་པའི་ཕྱིར། སྐྱེད་པར་
བྱེད་པའི་རྒྱུ་བསྐྱེད་བྱ་གཞན་སྐྱེད་པ་དེ་དེའི་རྒྱུ་ཡིན་ན། ཡོད་
པའམ་འོན་ཏེ་མེད་དང་གཉིས་ཀ་དང་གཉིས་དང་བྲལ་བ་་་་་
ཞིག་སྐྱེད་གྲང་། ཡོད་ན་སྐྱེད་བྱེད་ཀྱི་རྒྱུ་ཅི་དགོས་མེད་ལའང་
རྒྱུ་དེས་ནི་ཅི་ཞིག་བྱ། ཡོད་མེད་གཉིས་ཉིད་ལ་ཡང་རྒྱུ་དེས་ཅི་
བྱ་གཉིས་དང་བྲལ་ལའང་རྒྱུ་དེས་ནི་ཅི་བྱ་སྟེ་དགོས་པ་མེད་དོ༎
སྨྲས་པ། གང་གིས་རང་གི་ལྟ་བ་ཁོ་ན་ལ་གནས་པ་དག་འཇིག་
རྟེན་ཁོ་ན་ཚད་མར་འདོད་པ་ཡིན་པས་ན། འདིར་ནི་རིགས་
པ་སྨྲས་པ་ཉིད་ཀྱིས་ལྟ་ཀོ་ཅི་ཞིག་བྱ་སྟེ། དེས་ན་གཞན་ལས་
གཞན་འབྱུང་བ་འདི་ཡང་འཇིག་རྟེན་པ་ཡིས་རྟོགས་པར་་་་་
འགྱུར་ཏེ། དེས་ན་གཞན་ལས་སྐྱེ་བ་ཡོད་པ་འདིར་ནི་རིགས་
པ་ཅི་ཞིག་དགོས་ཏེ་རིགས་པ་ཉེ་བར་དགོད་པ་ཡང་དངོས་པོ་་་་་
མངོན་སུམ་མ་ཡིན་པ་ཁོ་ན་ལ་འོས་ཀྱི་མངོན་སུམ་ལ་ནི་མ་ཡིན་ཏེ།
དེའི་ཕྱིར་འཐད་པ་མེད་པར་ཡང་དངོས་པོ་རྣམས་གཞན་ལས་སྐྱེ་བ་
ཡོད་པ་ཁོ་ནའོ། །དེ་ལ་འཇིག་རྟེན་གྱི་བྱུང་ཚུལ་ཤིན་ཏུ་མང་ཞིང་རྒྱ་
ཆེ་བ་མ་བཤད་པར་འཇིག་རྟེན་གྱི་གནོད་པའི་བླ་རྡོལ་ལས་བཟློག་་་
40

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
པར་མི་ནུས་པས། འཇིག་རྟེན་གྱི་གནོད་པའི་ཡུལ་ཁྱད་པར་ཅན་
བསྟན་པར་བྱ་བའི་ཕྱིར། རེ་ཞིག་བདེན་པ་གཉིས་ཀྱི་རྣམ་པར་
བཞག་པའི་དབང་དུ་བྱས་ནས་བཤད་པ། དངོས་པོ་ཀུན་ཡང་
དག་པར་མཐོང་བ་དང་རྫུན་པ་རུ་མཐོང་བ་ཡིས། དངོས་པོའི་
རྙེད་ཚུལ་ངོ་བོ་གཉིས་ནི་འཛིན་པར་འགྱུར་ལ། ཡང་དག་པའི་
མཐོང་ཡུལ་གང་ཡིན་པ་དེ་དེ་ཉིད་དེ། དེ་ནི་དོན་དམ་པའི་
བདེན་པའོ་ཞེས་བྱ་བའི་དོན་ཏོ། །མཐོང་བ་རྫུན་པའི་ཡུལ་གང་
ཡིན་པ་དེ་ནི་ཀུན་རྫོབ་ཀྱི་བདེན་པ་ཡིན་པར་གསུངས་སོ། །
མཐོང་བ་རྫུན་པའང་རྣམ་པ་གཉིས་སུ་འདོད་དེ། དབང་པོ་
གསལ་བ་སྟེ་སྐྱོན་མེད་པ་དང་དབང་པོ་སྐྱོན་དང་ལྡན་པ་གཉིས་
ཀྱིས་མཐོང་བ་དེ་ཡིན་ནོ། །སྐྱོན་དང་ལྡན་པའི་དབང་པོ་ཅན་
རྣམས་ཀྱི་ཤེས་པ་དེ་ནི། དབང་པོ་ལེགས་པར་གྱུར་པའི་ཤེས་
པ་ལ་ལྟོས་ཏེ་ལོག་པར་འདོད་དོ། །ཡུལ་ཡང་དེ་ལྟར་ཡིན་ནོ་ཞེས་
བསྟན་པའི་ཕྱིར་གནོད་པ་མེད་པའི་མིག་ལ་སོགས་པའི་དབང་་་་་
པོ་དྲུག་པོ་རྣམས་ཀྱིས། གཟུང་བ་གང་ཞིག་ཡིན་པ་དེ་འཇིག་
རྟེན་གྱིས་བདེན་པར་རྟོགས་ཏེ། དེ་ནི་འཇིག་རྟེན་ཉིད་ལས་
བདེན་པ་ཡིན་ལ་ལྷག་མ་སྐྲ་ཤད་ལ་སོགས་པ་ནི། འཇིག་རྟེན་
ཉིད་ལས་ཀྱང་ལོག་པར་རྣམ་པར་བཞག་པ་ཡིན་ནོ། །བཤད་
ཟིན་པའི་དོན་དཔེར་བརྗོད་པའི་ཚུལ་གྱིས་བསྟན་པའི་ཕྱིར། མི་
ཤེས་པའི་གཉིད་ཀྱིས་རབ་ཏུ་བསྐྱོད་པའི་མུ་སྟེགས་ཅན་་་་་་་་་་་
41

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
རྣམས་ཀྱིས་བདག་ཉིད་ཀྱིས་ཇི་བཞིན་དུ་བརྟགས་པ་དང༌།
སྒྱུ་མ་དང་སྨིག་རྒྱུ་སོགས་ལ་བདེན་པར་བརྟགས་པ་གང་ཡིན་་་
པ་དེ་དག་འཇིག་རྟེན་ལས་ཀྱང་ཡོད་པ་མིན་པ་ཉིད་དེ། དེའི་
ཕྱིར་མིག་ནི་རབ་རིབ་ཅན་གྱིས་དམིགས་པ་ཡིས། རབ་རིབ་
མེད་པའི་ཤེས་པ་ལ་གནོད་པར་ནུས་པ་མིན་པ་ཇི་ལྟ་བར། དེ་
བཞིན་དུ་དྲི་མ་མེད་པའི་ཡེ་ཤེས་སྤངས་པའི་བློས། དྲི་མ་མེད་
པའི་བློ་ལ་གནོད་པ་ཡོད་མ་ཡིན་ནོ། །དེ་ལ་འཇིག་རྟེན་ཀུན་རྫོབ་
ཀྱི་བདེན་པ་བསྟན་པར་བྱ་བའི་ཕྱིར། གཏི་མུག་ནི་ཡང་དག་པའི་
རང་བཞིན་སྒྲིབ་པའི་ཕྱིར་ཀུན་རྫོབ་སྟེ། དེས་གང་བཅོས་མ་
ལ་བདེན་པར་སྣང་བ་དེ་ནི། ཀུན་རྫོབ་ཀྱི་བདེན་པ་ཞེས་ཐུབ་
པ་དེས་གསུངས་ཏེ། བཅོས་མར་གྱུར་པའི་དངོས་པོ་ནི་ཀུན་
རྫོབ་ཏུ་ཡོད་པའོ། །དེ་ལ་འདིས་སེམས་ཅན་རྣམས་ཇི་ལྟར་གནས་
པའི་དངོས་པོ་ལྟ་བ་ལ་རྨོངས་པར་བྱེད་པས་ན་གཏི་མུག་སྟེ། མ་
རིག་པ་དངོས་པོའི་རང་གི་ངོ་བོ་ཡོད་པ་མ་ཡིན་པ་སྒྲོ་འདོགས་པར་
བྱེད་པ་རང་བཞིན་མཐོང་བ་ལ་སྒྲིབ་པའི་བདག་ཉིད་ཅན་ནི་ཀུན་་་
རྫོབ་བོ། །ཀུན་རྫོབ་དེས་གང་ཞིག་བདེན་པར་སྣང་ཞིང་རང་བཞིན་
མེད་བཞིན་དུ་སོ་སོར་སྣང་བ་དེ་ནི། འཇིག་རྟེན་ཕྱིན་ཅི་ལོག་ཏུ་
གྱུར་པའི་ཀུན་རྫོབ་ཏུ་བདེན་པས་འཇིག་རྟེན་གྱི་ཀུན་རྫོབ་ཀྱི་བདེན་
པ་སྟེ། དེ་ནི་བཅོས་མ་རྟེན་ཅིང་འབྲེལ་འབྱུང་ངོ༌། །བརྟེན་ནས་
འབྱུང་བ་གཟུགས་བརྙན་དང་བྲག་ཅ་ལ་སོགས་པ་ཅུང་ཟད་ཅིག་ནི་
42

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
མ་རིག་པ་དང་ལྡན་པ་རྣམས་ལ་རྫུན་པར་སྣང་བ། སྔོན་པོ་ལ་
སོགས་པ་གཟུགས་དང་སེམས་དང་ཚོར་བ་ལ་སོགས་པ་ཅུང་ཟད་་་་
ཅིག་བདེན་པར་སྣང་སྟེ། རང་བཞིན་ནི་མ་རིག་པ་དང་ལྡན་པ་
རྣམས་ལ་རྣམ་པ་ཐམས་ཅད་དུ་མི་སྣང་ངོ་། །དེའི་ཕྱིར་དེ་དང་གང་
ཞིག་ཀུན་རྫོབ་ཏུ་ཡང་རྫུན་པ་ཀུན་རྫོབ་ཀྱི་བདེན་པ་མ་ཡིན་ནོ། །དེ་
ལྟར་ན་རེ་ཞིག་སྲིད་པའི་ཡན་ལག་གིས་ཡོངས་སུ་བསྡུས་པ་ཉོན་་་་་་
མོངས་པ་ཅན་གྱི་མ་རིག་པའི་དབང་གིས་ཀུན་རྫོབ་ཀྱི་བདེན་པ་་
རྣམ་པར་བཞག་གོ། །དེ་ལ་ཉན་ཐོས་དང་རང་སངས་རྒྱས་དང་བྱང་
ཆུབ་སེམས་དཔའ་ཉོན་མོངས་པ་ཅན་གྱི་གཟིགས་པ་སྤངས་པ།
འདུ་བྱེད་གཟུགས་བརྙན་ལ་སོགས་པའི་ཡོད་པ་ཉིད་དང་འདྲ་བར་་
གཟིགས་པ་རྣམས་ལ་ནི་བཅོས་མའི་རང་བཞིན་གྱི་བདེན་པ་མ་ཡིན་
ཏེ༑ བདེན་པ་མངོན་པར་རློམ་པ་མེད་པའི་ཕྱིར་རོ། །བྱིས་པ་རྣམས་
ལ་ནི་སླུ་བར་བྱེད་པ་ཡིན་ལ། དེ་ལས་གཞན་པ་རྣམས་ལ་ནི་སྒྱུ་མ་ལ་
སོགས་པ་ལྟར་རྟེན་ཅིང་འབྲེལ་བར་འབྱུང་བ་ཉིད་ཀྱིས་ཀུན་རྫོབ་་་་
ཙམ་དུ་འགྱུར་རོ། །དེ་ཡང་ཤེས་བྱའི་སྒྲིབ་པའི་མཚན་ཉིད་ཅན་མ་
རིག་པ་ཙམ་ཀུན་ཏུ་སྤྱོད་པའི། སྣང་བ་དང་བཅས་པའི་སྤྱོད་ཡུལ་
ཅན་གྱི་འཕགས་པ་རྣམས་ལ་སྣང་གི། སྣང་བ་མེད་པའི་སྤྱོད་ཡུལ་
མངའ་བ་རྣམས་ལ་ནི་མ་ཡིན་ནོ། །སངས་རྒྱས་རྣམས་ལ་ནི་ཆོས་
ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་པར་བྱང་ཆུབ་་
པའི་ཕྱིར། སེམས་དང་སེམས་ལས་བྱུང་བའི་རྒྱུ་བ་གཏན་ལོག་པར་
43

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
འདོད་པ་ཡིན་ནོ། །དེ་ལྟར་ན་རེ་ཞིག་བཅོམ་ལྡན་འདས་དེས་ཀུན་
རྫོབ་ཀྱི་བདེན་པ་དང་ཀུན་རྫོབ་ཙམ་དུ་གསུངས་པ་ཡིན་ནོ། །དེ་ལ་
སོ་སོའི་སྐྱེ་བོ་རྣམས་ཀྱི་དོན་དམ་པ་གང་ཡིན་པ་དེ་ཉིད་འཕགས་པ་
སྣང་བ་དང་བཅས་པའི་སྤྱོད་ཡུལ་ཅན་རྣམས་ཀྱི་ཀུན་རྫོབ་ཙམ་ཡིན་
ལ༑ དེའི་རང་བཞིན་སྟོང་པ་ཉིད་གང་ཡིན་པ་དེ་ནི་དེ་རྣམས་ཀྱི་
དོན་དམ་པའོ། །སངས་རྒྱས་རྣམས་ཀྱི་དོན་དམ་པ་ནི་རང་བཞིན་
ཉིད་ཡིན་ཞིང་། དེའང་སླུ་བ་མེད་པ་ཉིད་ཀྱིས་དོན་དམ་པའི་བདེན་
པ་ཡིན་ལ། དེ་ནི་དེ་རྣམས་ཀྱི་སོ་སོ་རང་གིས་རིག་པར་བྱ་བ་ཡིན་
ནོ༑ །ཀུན་རྫོབ་ཀྱི་བདེན་པ་ནི་སླུ་བར་བྱེད་པ་ཉིད་ཀྱི་ཕྱིར་དོན་དམ་
པའི་བདེན་པ་མ་ཡིན་ནོ། །དེའི་ཕྱིར་དེ་ལྟར་ཀུན་རྫོབ་ཀྱི་བདེན་པ་
བསྟན་ནས། དོན་དམ་པའི་བདེན་པ་བསྟན་པར་འདོད་པས་དེ་ནི་
བརྗོད་དུ་མེད་པའི་ཕྱིར་དང་། ཤེས་བྱའི་ཡུལ་མ་ཡིན་པ་ཉིད་ཀྱི་
ཕྱིར་དངོས་སུ་བསྟན་པར་མི་ནུས་པས། ཉན་པར་འདོད་པ་རྣམས་
ལ་རང་གིས་མྱོང་བ་ཉིད་དུ་དེའི་རང་བཞིན་གསལ་བར་བྱ་བའི་་་་་་
ཕྱིར་དཔེ་བཤད་པ། རབ་རིབ་ཀྱི་མཐུ་ཡིས་སྐྲ་ཤད་ལ་སོགས་
པའི་ངོ་བོ་ལོག་པ་གང་ཞིག་རྣམ་པར་བརྟགས་པ། དེ་ཉིད་ལ་
མིག་ཡོངས་སུ་དག་པའི་བདག་ཉིད་ཅན་གྱིས་སྣོད་གང་དུ་བལྟས་
པ་ན་མིག་དག་པས། མཐོང་བ་དེ་དེ་ཁོ་ན་ཉིད་ཡིན་པ་དེ་
བཞིན་དུ་འདིར་མ་རིག་པའི་རབ་རིབ་ལ་ཡང་ཤེས་པར་གྱིས་་་་་་་
ཤིག །གལ་ཏེ་འཇིག་རྟེན་གྱི་མཐོང་བ་ཚད་མ་ཡིན་ན་ནི།
44

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
འཇིག་རྟེན་གྱིས་དེ་ཁོ་ན་ཉིད་མཐོང་བས་འཕགས་པ་གཞན་་་
གྱིས༑ ཅི་ཞིག་དགོས་འཕགས་པའི་ལམ་གྱིས་སུ་ལ་ཅི་ཞིག་བྱ།
དེའི་ཕྱིར་བླུན་པོ་དག་གིས་མཐོང་བ་ཚད་མར་རིགས་པའང་མ་་
ཡིན་ནོ། །རྣམ་པ་ཀུན་ཏུ་འཇིག་རྟེན་གྱིས་མཐོང་བ་ཚད་མ་
མིན་པ་དེ་ཡི་ཕྱིར། དེ་ཁོ་ན་ཉིད་ཀྱི་སྐབས་སུ་འཇིག་རྟེན་གྱིས་
གནོད་པ་མེད་དོ། །འོ་ན་ཇི་ལྟར་འཇིག་རྟེན་གྱིས་གནོད་པར་
འགྱུར་ཞེ་ན། འཇིག་རྟེན་གྱི་དོན་ནི་འཇིག་རྟེན་ལ་གྲགས་པ་
ཉིད་ཀྱིས་གྲུབ་པ་ཡིན་ནོ། །གལ་ཏེ་དེ་སེལ་བར་བྱེད་ན་འཇིག་
རྟེན་གྱིས་གནོད་པར་འགྱུར་ཏེ་དཔེར་ན་ཁ་ཅིག་གིས་ངའི་རྫས་་་
ཕྲོགས་སོ་ཞེས་སྨྲ་བ་དང་། ཅིག་ཤོས་ཀྱིས་དེ་ལ་བརྒལ་ཞིང་བརྟགས་
པ་རྫས་དེ་ཅི་ཞིག་ཡིན། དེས་བུམ་པའོ་ཞེས་སྨྲས་པ་ལ་བུམ་པ་ནི་
རྫས་མ་ཡིན་ཏེ་གཞལ་བྱ་ཡིན་པའི་ཕྱིར་རྨི་ལམ་གྱི་བུམ་པ་བཞིན་ནོ་
ཞེས་དེ་དེས་སུན་འབྱིན་པར་བྱེད་པ་དེ་ལྟ་བུ་ལ་སོགས་པའི་ཡུལ་ལ་
འཇིག་རྟེན་པའི་དོན་འཇིག་རྟེན་པའི་གྲགས་པ་ཉིད་ཀྱིས་སེལ་བར་་
བྱེད་པ་ལ་འཇིག་རྟེན་གྱིས་གནོད་པར་འགྱུར་གྱི་གང་གི་ཚེ་འཕགས་
པའི་གཟིགས་པ་ལ་གནས་ཏེ་སྐྱེ་བོ་མཁས་པ་ཚད་མར་བྱེད་པ་དེའི་་
ཚེ་ན་འཇིག་རྟེན་གྱི་གནོད་པ་ཡོད་པ་མ་ཡིན་ནོ། །གང་ཕྱིར་
འཇིག་རྟེན་པས་མའི་མངལ་དུ་མི་གཙང་བའི་ས་བོན་ཙམ
བཏབ་ནས། བདག་གིས་བུ་འདི་སྐྱེད་ཅེས་སྨྲ་བར་བྱེད་ཅིང༌།
ཤིང་གིས་ས་བོན་ཙམ་བཏབ་པ་ཡང་བདག་གིས་ཤིང་བཙུགས་སོ་
45

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
སྙམ་དུ་རྟོག་པ་དེས་ན། གཞན་ལས་སྐྱེ་བ་ནི་རིགས་པའི་དབང་
དུ་བྱས་པར་མ་ཟད་འཇིག་རྟེན་ལས་ཀྱང་མེད་དོ། །གང་ཕྱིར་དེ་
ལྟར་ཇི་སྐད་བཤད་པའི་ཚུལ་གྱིས་རྟེན་ཅིང་འབྲེལ་བར་འབྱུང་བ་་་་
བསྟན་པའི་ཕྱིར། གང་ཕྱིར་མྱུ་གུ་ས་བོན་ལས་གཞན་མིན་པ།
དེ་ཕྱིར་མྱུག་ཚེ་ས་བོན་ཞིག་པ་མེད། གང་ཕྱིར་ངོ་བོ་གཅིག་
ཉིད་ཡོད་པ་མིན་པ་དེ་ཡི་ཕྱིར་ཡང༌། མྱུག་ཚེ་ས་བོན་ཡོད་
ཅེས་བརྗོད་པར་མི་བྱའོ། །བསྟན་བཅོས་ལས་ཀྱང་། གང་ལ་བརྟེན་
ཏེ་གང་བྱུང་བ། །དེ་ནི་རེ་ཞིག་དེ་ཉིད་མིན། །དེ་ལས་གཞན་ཡང་མ་
ཡིན་པ། །དེ་ཕྱིར་ཆད་མིན་རྟག་པའང་མིན། །ཞེས་གསུངས་སོ། །དེ་
ལྟར་མ་ཡིན་པར་གལ་ཏེ་རང་གི་མཚན་ཉིད་ཀྱིས་གཟུགས་དང་་་
ཚོར་བ་ལ་སོགས་པ་རྒྱུ་རྐྱེན་ལ་བརྟེན་པར་འགྱུར་ན། གང་གི་ཚེ་
རྣལ་འབྱོར་པ་འདིས་དངོས་པོ་རྣམས་རང་བཞིན་གྱིས་སྟོང་པར་་་་
མཐོང་ཞིང་ཆོས་ཐམས་ཅད་རང་བཞིན་མེད་པར་རྟོགས་པ་དེའི་ཚེ་་
ངེས་པར་ཇི་ལྟར་སྐྱེས་པའི་རང་བཞིན། དེ་ལ་སྐུར་བས་དངོས་པོ་
འཇིག་པའི་ཕྱིར། དེའི་ཕྱིར་ཇི་ལྟར་ཐོ་བ་ལ་སོགས་པ་དག་བུམ་པ་
ལ་སོགས་པ་རྣམས་ཀྱི་འཇིག་པའི་རྒྱུ་ཡིན་པ་དེ་བཞིན་དུ། སྟོང་
ཉིད་དངོས་པོ་འཇིག་པའི་རྒྱུར་འགྱུར་ན། དེ་ནི་རིགས་པ་
མིན་པས་དེ་ཕྱིར་དངོས་པོ་རྣམས་རང་བཞིན་གྱིས་ཡོད་པ་མིན་་
ནོ༑།གང་ཕྱིར་དངོས་པོ་འདི་དག་ལ་རྣམ་པར་དཔྱད་ན། དེ་ཁོ་
ན་ཉིད་ཀྱི་བདག་ཉིད་ཅན་གྱི་དངོས་པོ་ལས་ཚུ་རོལ་ཏུ། སྐྱེ་བ་
46

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
ལ་སོགས་པ་ཅན་ལ་གནས་པ་རྙེད་པ་མ་ཡིན་པ་དེ་ཡི་ཕྱིར་་་་་་་
འཇིག་རྟེན་གྱི། ཐ་སྙད་ཀྱི་བདེན་པ་འདི་ཡོད་ན་འདི་འབྱུང་
ཞེས་བྱ་བ་ལ་རྣམ་པར་དཔྱད་པར་མི་བྱའོ། །དེ་ཁོ་ན་ཉིད་ཀྱི་
སྐབས་སུ་རིགས་པ་གང་ཞིག་གིས། བདག་དང་གཞན་ལས་
སྐྱེ་བ་རིགས་པ་མིན་ལ། རིགས་པ་དེས་ཐ་སྙད་དུ་ཡང་བདག་
དང་གཞན་ལས་སྐྱེ་བ་རིགས་པ་མིན་པས། ཁྱོད་ཀྱི་དངོས་པོ་
རྣམས་ཀྱི་སྐྱེ་བ་གང་གིས་ཡིན་པར་འགྱུར། དེའི་ཕྱིར་རང་གི་
མཚན་ཉིད་ཀྱི་སྐྱེ་བ་ནི་བདེན་པ་གཉིས་ཆར་དུ་ཡང་ཡོད་པ་མ་ཡིན་
ནོ་ཞེས་མི་འདོད་བཞིན་དུ་ཡང་གདོན་མི་ཟ་བར་ཁས་བླང་བར་
བྱའོ༑ །འོ་ན་ཇི་ལྟར་དེ་དག་གི་རང་གི་ངོ་བོ་འཇིག་རྟེན་དུ་དམིགས་
པར་འགྱུར་ཞེ་ན། བཤད་པ། དངོས་པོ་སྟོང་པ་གཟུགས་བརྙན་
ལ་སོགས་པ། ཚོགས་པ་ལ་ལྟོས་པ་རྣམས་འཇིག་རྟེན་ན་མ་
གྲགས་པ་ཡང་མིན་ལ། ཇི་ལྟར་དེར་ནི་གཟུགས་བརྙན་ལ་
སོགས་པ་སྟོང་པ་རྣམས་ལས། ཤེས་པ་དེ་ཡི་རྣམ་པ་རུ་སྐྱེ་བར་
འགྱུར་བ་ལྟར་དེ་བཞིན་དུ་དངོས་པོ་ཐམས་ཅད་རང་བཞིན་་་་
གྱིས་སྟོང་ན་ཡང་། སྟོང་ཉིད་དག་ལས་རང་བཞིན་མེད་པའི་
འབྲས་བུ་དག་རབ་ཏུ་སྐྱེ་བར་འགྱུར་ཏེ། ཇི་སྐད་དུ། མེ་ལོང་ཤིན་
ཏུ་ཡོངས་དག་ལ། །ཇི་ལྟར་རང་བཞིན་མེད་པ་ཡི། །གཟུགས་བརྙན་
སྣང་བ་དེ་བཞིན་དུ། །ལྗོན་པ་ཆོས་རྣམས་ཤེས་པར་གྱིས། །ཞེས་
གསུངས་སོ། །དེ་ཉིད་ཀྱི་ཕྱིར། བདེན་པ་གཉིས་སུའང་རང་
47

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
བཞིན་ཏེ་ངོ་བོ་ཉིད་མེད་པའི་ཕྱིར། དེ་དག་རྟག་པ་མ་ཡིན་
ཆད་པའང་མིན། །དེ་འབའ་ཞིག་ཏུ་མ་ཟད་ཀྱི་ལས་རྣམས་
འགགས་ནས་ཡུན་རིང་དུ་ལོན་ཡང་ལས་རྣམས་འབྲས་བུ་དང
འབྲེལ་བ་ནི་ཀུན་གཞིའི་རྣམ་པར་ཤེས་པ་དང་རྒྱུན་དང་ཆུད་མི་ཟ་་
བ་དང་ཐོབ་པ་ལ་སོགས་པར་ཡང་ཡོངས་སུ་རྟོག་པ་མེད་པར་་་་་
འཐད་པ་ཡིན་ནོ། །ཇི་ལྟར་ཞེ་ན། གང་ཕྱིར་རང་བཞིན་གྱིས་ལས་
དེ་མི་འགག་པ། །དེ་ཕྱིར་ཀུན་གཞི་མེད་ཀྱང་རྒྱུ་འབྲས་བསླུ་
མེད་འདི་སྒྲུབ་ནུས་པའི་ཕྱིར། གང་ཟག་ལ་ལར་ལས་འགགས་
ནས་ཡུན་རིང་པོ་བསྐལ་པ་དུ་མ་ལོན་པ་ལས་ཀྱང༌།། འབྲས་བུ་
ཡང་དག་པར་འབྱུང་བར་རིག་པར་གྱིས། བསྟན་བཅོས་ལས།
གང་ཕྱིར་ལས་ནི་སྐྱེ་བ་མེད། །འདི་ལྟར་རང་བཞིན་མེད་དེའི་ཕྱིར། །
གང་ཕྱིར་དེ་ནི་མ་སྐྱེས་པ། །དེ་ཕྱིར་ཆུད་ཟར་མི་འགྱུར་རོ། །ཞེས་
གསུངས་པ་ལྟ་བུའོ། །ཇི་སྐད་བསྙད་པའི་དོན་ཉིད་དཔེའི་སྒོ་ནས་
བཤད་པ། རྨི་ལམ་གྱི་དམིགས་པའི་ཡུལ་བུད་མེད་མཛེས་མ་ལ་
སོགས་པ་དག་མཐོང་ནས་ནི། སད་ཀྱང་མི་བླུན་པོ་ལ་ཆགས་
པ་སྐྱེ་བར་འགྱུར་བ་དེ་བཞིན་དུ་འགགས་ཤིང་རང་བཞིན་་་་་་་
ཡོད་པ་མིན་པའི། ལས་ལས་ཀྱང་ནི་འབྲས་བུ་འབྱུང་བ་ཡོད་
པ་ཡིན་ནོ། །དེ་ལ་ལས་ཟད་པ་མེད་པའི་ཕྱིར་རྣམ་པར་སྨིན་ཟིན་པ་
ལས་ཀྱང་རྣམ་པར་སྨིན་པར་འགྱུར་བའི་ཕྱིར་ཐུག་པ་མེད་པའི་སྐྱོན་
དུ་འགྱུར་རོ་ཞེ་ན། དེ་ནི་ཡོད་པ་མ་ཡིན་ཏེ། ཇི་ལྟར་ཡུལ་ནི་ཡོད་
48

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
པ་ཉིད་མིན་པ་མཚུངས་ཀྱང་། རབ་རིབ་ཅན་གྱིས་སྐྲ་ཤད་ཀྱི་
རྣམ་པར་ནི། །མཐོང་གི་དངོས་པོའི་རྣམ་པ་གཞན་བོང་བུའི་རྭ་
ལ་སོགས་པ་རྣམ་པར་མཐོང་བ་མ་ཡིན་པ་ལྟར། དེ་བཞིན་དུ་
སྨིན་ཟིན་པ་ལས་སླར་སྨིན་པ་མིན་པ་ཤེས་པར་གྱིས། དེ་ཕྱིར་
རྣམ་སྨིན་མི་དགེ་བ་ནི་ནག་པོའི་ལས་ལས་ཡིན་ལ། རྣམ་སྨིན་
དགེ་བ་ཉིད་དགེ་བའི་ལས་ལས་ཡིན་པ་མཐོང་ཞིང་། དགེ་བ་
དང་མི་དགེ་བ་གཉིས་ཀ་རང་བཞིན་མེད་པར་ཤེས་པའི་བློ་ཅན་་་
ཐར་འགྱུར་ཏེ། དེ་ཉིད་ཀྱི་ཕྱིར་བཅོམ་ལྡན་འདས་ཀྱིས་སོ་སོའི་སྐྱེ་
བོ་ཤིན་ཏུ་ངེས་པར་དཔྱོད་པར་བྱེད་པ་རྣམས་ལ། ལས་དང་འབྲས་
བུ་ལ་སྐུར་པ་བཏབ་པ་ལས་ཀུན་རྫོབ་འཇིག་པར་འགྱུར་དུ་འོང་ངོ་་
སྙམ་དུ་དགོངས་ཏེ་ལས་རྣམས་ཀྱི་འབྲས་བུ་རྣམ་པར་སྨིན་པ་ནི་་་་་་
བསམ་གྱིས་མི་ཁྱབ་པོ་ཞེས་ལས་འབྲས་རྣམས་ལ་སེམས་པའང་་
དགག་པ་མཛད་དོ། །འོ་ན་འཕགས་པ་ལང་ཀར་གཤེགས་པ་ལ་
སོགས་པ་རྣམས་ལས་ཀུན་གཞིའི་རྣམ་པར་ཤེས་པ་ཆོས་མཐའ་ཡས་་
པའི་ནུས་པའི་ཁྱད་པར་གྱི་གཞི་ས་བོན་ཐམས་ཅད་རྦ་རླབས་རྣམས་
ལ་རྒྱ་མཚོ་ལྟར་དངོས་པོ་ཐམས་ཅད་སྐྱེ་བའི་རྒྱུར་གསུངས་པ་གང་་་
ཡིན་པ་དེ་ཅི་རྣམ་པ་ཐམས་ཅད་དུ་མེད་པ་ཞིག་གམ་ཞེ་ན། དེ་ལྟར་
ནི་མ་ཡིན་ཏེ། དེ་སྐད་དུ་ཉེ་བར་བསྟན་པས་འདུལ་བ་རྣམས་ལ་དེ་
ཡོད་པ་ཉིད་དུ་བསྟན་པའི་ཕྱིར་རོ། །དངོས་པོ་ཐམས་ཅད་ཀྱི་རང་
བཞིན་རྗེས་སུ་ཞུགས་པའི་ཕྱིར་སྟོང་པ་ཉིད་ཁོ་ན་ཀུན་གཞིའི་རྣམ་་་
49

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
པར་ཤེས་པའི་སྒྲས་བསྟན་པར་རིགས་པ་བྱའོ། །ཀུན་གཞིའི་རྣམ་
པར་ཤེས་པ་འབའ་ཞིག་ཡོད་པར་མ་ཟད་ཀྱི་གང་ཟག་ཀྱང་ཡོད་དེ།
དེས་འདུལ་བའི་སྐྱེ་བོ་ལ་དེ་ཡོད་པ་ཉིད་དུ་བསྟན་པས་རྗེས་སུ་་་་
འཛིན་པའི་ཕྱིར་རོ། །ཇི་སྐད་དུ་དགེ་སློང་དག་ཕུང་པོ་ལྔ་ནི་ཁུར་རོ༎
ཁུར་ཁུར་བ་ནི་གང་ཟག་གོ་ཞེས་གསུངས་པ་ལྟ་བུའོ། །ཁ་ཅིག་ལ་ནི་
ཕུང་པོ་ཙམ་ཞིག་བསྟན་པར་མཛད་དེ། སེམས་ཞེས་བྱ་བའམ། ཡིད་
ཅེས་བྱ་བའམ། རྣམ་པར་ཤེས་པ་ཞེས་བྱ་བ་དེ་ནི་དུས་རིང་པོར།
དད་པ་དང་ཚུལ་ཁྲིམས་ལ་སོགས་པས་ཡོངས་སུ་བསྒོས་ཤིང་གང་དུ་
འགྲོ་བ་ནི་ཕྱི་མ་མཐོ་རིས་སུ་འགྲོ་བར་འགྱུར་རོ། །ཞེས་གང་བཤད་
པ་ཡིན་ནོ། །འདི་དག་ཐམས་ཅད་ནི་དགོས་པའི་དབང་གིས་
གསུངས་པ་ཡིན་ནོ།།འདིར་དགོངས་པ་གང་ཞིག་ཡིན་ཞེ་ན། བརྗོད་
པར་བྱ་སྟེ། ཀུན་གཞི་ཡོད་ཅིང་གང་ཟག་ཉིད་ཡོད་ལ། །ཕུང་
པོ་འདི་དག་འབའ་ཞིག་ཉིད་ཡོད་ཅེས། །བསྟན་པ་འདི་ནི་
དེ་ལྟར་ཆེས་ཟབ་པའི་དོན། རིག་པར་མི་འགྱུར་བ་གང་ཡིན་
པ་དེ་དག་ལའོ། །།ཆེས་ཐོག་མར་ཀུན་གཞིའི་རྣམ་པར་ཤེས་པ་ལ་
སོགས་པ་བསྟན་པས་ནི་མུ་སྟེགས་ཀྱི་ལུགས་བསལ་ནས་དེ་དག་གི་་་་
དོན་ཆེན་པོ་འདྲེན་པར་འགྱུར་ཞིང་ཕྱི་ནས་གསུང་རབ་ཀྱི་དོན་ཕྱིན་
ཅི་མ་ལོག་པར་རིག་པ་རྣམས་རང་ཉིད་ཀྱིས་དེ་དག་སྤོང་བར་་་་་
འགྱུར་བས་ཡོན་ཏན་ཁོ་ན་འབྱུང་གི་སྐྱོན་ནི་མ་ཡིན་ནོ། །ཇི་སྐད་དུ།
འཕགས་པ་ལྷས། གང་ཞིག་གང་གང་ལ་དགའ་བ། །དེ་ཡིས་དེ་དེ་
50

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
སྔར་སྤྱད་བྱ། །ཉམས་པར་གྱུར་པ་དམ་ཆོས་ཀྱི། །སྣོད་ནི་ཅིས་ཀྱང་མ་
ཡིན་ནོ། །ཞེས་གསུངས་སོ། །ཞུགས་པར་བྱ་བའི་ཕྱིར་དང་པོར་ཀུན་
གཞིའི་རྣམ་པར་ཤེས་པ་ལ་སོགས་པ་བསྟན་པ་འབའ་ཞིག་ཏུ་མ་་་་་
ཟད་ཀྱི་འོན་ཀྱང་། འཇིག་ཚོགས་ལ་ལྟ་བ་དང་བྲལ་ཡང་སངས་
རྒྱས་ཀྱིས། ཇི་ལྟར་ང་དང་ང་ཡི་ཞེས་བསྟན་པ་ལྟར། དེ་
བཞིན་དུ་དངོས་པོ་རྣམས་ལ་རང་བཞིན་མེད་མོད་ཀྱི། ཡོད་
ཅེས་དྲང་དོན་ཉིད་དུ་བསྟན་པ་ཡིན་ནོ། །བཅོམ་ལྡན་འདས་
ཀྱིས་ང་དང་ངའི་ཞེས་བྱ་བ་དེ་ལྟ་བུ་ཇི་སྐད་བསྟན་པ་དེ་བཞིན་དུ་་་
དངོས་པོ་རྣམས་རང་བཞིན་ཡོད་པ་མ་ཡིན་ཡང་དེ་ཡོད་པ་ཉིད་དུ་་
ཉེ་བར་བསྟན་པ་འཇིག་རྟེན་གྱི་ཁོང་དུ་ཆུད་པའི་ཐབས་ཡིན་པའི་་་
ཕྱིར༑ཡོད་པ་ཉིད་དུ་བསྟན་པ་མཛད་དེ། ཇི་སྐད་དུ། ཤར་གྱི་རི་བོའི་
སྡེ་དང་མཐུན་པའི་ཚིགས་སུ་བཅད་པ་དག་ལས། གལ་ཏེ་འཇིག་
རྟེན་རྣམས་འདྲེན་རྣམས། །འཇིག་རྟེན་མཐུན་པར་མི་འཇུག་ན། །
སངས་རྒྱས་ཆོས་ཉིད་གང་ཡིན་དང༌། །སངས་རྒྱས་སུས་ཀྱང་ཤེས་མི་
འགྱུར༑ །ཕུང་པོ་དག་དང་ཁམས་རྣམས་དང༌། །སྐྱེ་མཆེད་རང་
བཞིན་གཅིག་བཞེད་ལ། །ཁམས་གསུམ་པོ་དག་སྟོན་མཛད་པ། །འདི་
ནི་འཇིག་རྟེན་མཐུན་འཇུག་ཡིན། །མིང་མེད་པ་ཡི་ཆོས་རྣམས་ཀྱི། །
བསམ་དུ་མེད་པའི་མིང་དག་གིས། །སེམས་ཅན་རྣམས་ལ་ཡོངས་
བརྗོད་པ། །འདི་ནི་འཇིག་རྟེན་མཐུན་འཇུག་ཡིན། །དངོས་མེད་ཉེ་
བར་སྟོན་མཛད་ཅིང་། །སངས་རྒྱས་རང་བཞིན་ལ་བཞུགས་པས། །
51

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
དངོས་མེད་འགའ་ཡང་འདིར་མེད་པ། །འདི་ནི་འཇིག་རྟེན་མཐུན་
འཇུག་ཡིན། །དོན་དང་དོན་མེད་མི་གཟིགས་ལ། །འགོག་པ་དང་ནི་
དམ་པའི་དོན། །སྨྲ་བ་རྣམས་ཀྱི་མཆོག་གསུངས་པ། །འདི་ནི་འཇིག་
རྟེན་མཐུན་འཇུག་ཡིན། །ཞིག་པ་མེད་ཅིང་སྐྱེ་མེད་ལ། །ཆོས་ཀྱི
དབྱིངས་དང་མཉམ་གྱུར་ཀྱང་། །བསྲེག་པའི་བསྐལ་པ་བརྗོད་
མཛད་པ། །འདི་ནི་འཇིག་རྟེན་མཐུན་འཇུག་ཡིན། །དུས་གསུམ་དག་
ཏུ་སེམས་ཅན་གྱི། །རང་བཞིན་དམིགས་པ་མ་ཡིན་ལ། །སེམས་ཅན་
ཁམས་ཀྱང་སྟོན་མཛད་པ། །འདི་ནི་འཇིག་རྟེན་མཐུན་འཇུག་ཡིན། །
ཞེས་རྒྱ་ཆེར་གསུངས་པ་ལྟ་བུའོ། །དེའི་ཕྱིར་དེ་ལྟར་རྣམ་པར་ཤེས་
པ་སྨྲ་བ་དབུ་མ་པའི་ལུགས་ཇི་སྐད་བསྟན་པ་མི་བཟོད་ཅིང་། རང་
གི་རྣམ་པར་རྟོག་པས་སྦྱར་བའི་ལུགས་བརྗོད་པའི་སྒོ་ནས། དོན་
དག་འཇོག་པར་བྱེད་པ་རྣམས་ཀྱིས་ཇི་སྐད་བཤད་པའི་ལུ་་་་་་་
བསལ་བའི་ཕྱིར་སྨྲས་པ། གཟུང་བ་མེད་པར་འཛིན་པ་མ་
མཐོང་ཞིང༌། །སྲིད་པ་གསུམ་པོ་རྣམ་ཤེས་ཙམ་དུ་དེ་ཁོ་ན་ཉིད་
རབ་རྟོགས་པས། ཤེས་རབ་ལ་གནས་པའི་བྱང་ཆུབ་སེམས་
དཔའ་ས་དྲུག་པ་བ་དེས། རྣམ་པར་ཤེས་པ་ཙམ་དུ་དེ་ཁོ་ན་
ཉིད་རྟོགས་པར་འགྱུར་རོ། །ཇི་ལྟར་རླུང་གིས་བསྐུལ་བས་རྒྱ་
མཚོ་ནི། །ཆེ་ལས་ཆུ་རླབས་འབྱུང་བ་དེ་བཞིན་དུ། །ཀུན་ཀྱི་
ས་བོན་ཀུན་གཞི་ཞེས་བྱ་དེ་ཉིད་ལས། རང་གི་ནུས་པས་རྣམ་
ཤེས་ཙམ་ཞིག་འབྱུང༌། །ཇི་ལྟར་རྒྱ་མཚོ་ཆུ་རླབས་ཀྱི་རྟེན་དུ་གྱུར་
52

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
པའི་ཆུའི་ཡན་ལག་རླུང་གིས་ཀུན་ནས་བསྐྱོད་པ་ལས། རླུང་ཙམ་
གྱིས་རྐྱེན་ཉེ་བར་ལྷགས་པས་གཉིད་ལོག་པ་ལྟ་བུའི་རྦ་རླབས་རྣམས་
འགྲན་པའི་སྒོ་ནས་བདག་གི་ལུས་རྙེད་པ་ལྟར་ཀུན་ནས་ཡོངས་སུ་་་
རྒྱུག་པར་རྟོགས་པ་དེ་བཞིན་དུ་འདིར་ཡང་རྣམ་པར་ཤེས་པ་གཅིག་
ན ས་གཅིག་ཏུ་བརྒྱུད་པ་ཐོག་མ་མེད་པའི་དུས་ནས་ཞུགས་པ།
གཟུང་བ་དང་འཛིན་པར་མངོན་པར་ཞེན་པའི་བག་ཆགས་ཡོ
སུ་སྨིན་པས་བདག་ཉིད་ཀྱི་དངོས་པོ་ཡོད་པ་ཐོབ་པར་འགག་བཞིན་
པས༑ ཀུན་གཞིའི་རྣམ་པར་ཤེས་པ་ལ་གང་བག་ཆགས་ཀྱི་ཁྱད་པར་
རང་གི་རྣམ་པ་དང་རྗེས་སུ་འབྲེལ་བའི་རྣམ་པར་ཤེས་པ་གཞན་སྐྱེ་་
བའི་རྒྱུར་གྱུར་པ་བཞག་པ་རིམ་གྱིས་རང་ཡོངས་སུ་སྨིན་པའི་རྐྱེན་་་
ལྷགས་པས་ཡོངས་སུ་སྨིན་པ་ཐོབ་པ་དེ་ལས་གང་ཡོངས་སུ་མ་དག་་
པ་གཞན་གྱི་དབང་ཙམ་ཞིག་ཉེ་བར་བསྐྱེད་པ་དེ་ཉིད་ལ་བྱིས་པ་་་་་
རྣམས་གཟུང་བ་དང་འཛིན་པའི་རྣམ་པར་རྟོག་པ་ཀུན་ཏུ་རྟོགས་པ་
བྱེད་ཀྱི་རྣམ་པར་ཤེས་པ་ལས་ཐ་དད་པར་གྱུར་པའི་གཟུང་བ་ནི་་་་་
ཅུང་ཟད་ཀྱང་ཡོད་པ་མ་ཡིན་ནོ། །དཔེར་ན་དབང་ཕྱུག་ལ་སོགས་
པ་རྒྱུར་སྨྲ་བ་རྣམས། བ་ནི་བ་རྒྱ་རྣམས་ཀྱི་རྒྱུ། །ཆུ་ཤེལ་ཆུ་རྣམས་ཇི་
བཞིན་དང་། །གླག་ཤ་ཡལ་ག་རྣམས་ཀྱི་ལྟར། །དེ་ནི་ལུས་ཅན་ཀུན་
ཀྱི་རྒྱུ། །ཞེས་དབང་ཕྱུག་ལ་སོགས་པ་འགྲོ་བའི་བྱེད་པ་པོ་ཉིད་དུ་སྨྲ་
བར་བྱེད་པ་དེ་བཞིན་དུ་ཀུན་གཞིའི་རྣམ་པར་ཤེས་པ་སྨྲ་བ་རྣམས་་
ཀྱང་ཀུན་གཞིའི་རྣམ་པར་ཤེས་པ་དངོས་པོ་མཐའ་དག་གི་དམིགས་་
53

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
པའི་ས་བོན་གྱི་རྟེན་ཉིད་ཀྱིས་ས་བོན་ཐམས་ཅད་པ་སྨྲ་བར་བྱེད་་་་་
དོ༑ །གང་དབང་ཕྱུག་རྟག་ལ་ཀུན་གཞིའི་རྣམ་པར་ཤེས་པ་ནི་མི་
རྟག་གོ་ཞེས་བྱ་བ་འདི་ནི་ཁྱད་པར་རོ། །གང་གི་ཕྱིར་གསུང་རབ་ཀྱི་
རྣམ་པར་བཞག་པ་ནི་འདི་ཡིན་པར་གྲགས་ཏེ། དེ་ཕྱིར་གཞན་གྱི་
དབང་གི་ངོ་བོ་གང་ཡིན་པ་འདི་ནི། དངོས་པོ་ཀུན་ཏུ་བཏགས་
པར་ཡོད་པའི་རྒྱུར་འགྱུར་ཞིང༌། ཕྱི་རོལ་ན་གཟུང་བ་མེད་
ཀེ་བག་ཆགས་ཁོ་ན་ལས་འབྱུང་བར་འགྱུར་ལ། ཡོད་
པ་ཉིད་དང་སྤྲོས་པ་ཀུན་ཀྱི་ཡུལ་མིན་པའི་རང་བཞིན་དུ་ཡོད་་
དོ༑།ཕྱི་རོལ་མེད་ལ་སེམས་ཡོད་པའི་དཔེ་ནི་གང་དུ་ཡོད། སྨྲས་
པ༑ རྨི་ལམ་ཇི་ལྟ་བ་བཞིན་ཞེ་ན་བཤད་པ་དེ་བསམ་པར་བྱ་སྟེ།
ཡང་དེ་ཅི་ཞེ་ན་བཤད་པའང་གང་ཚེ་ང་ལ་རྨི་ལམ་ན་ཡང་ཡུལ་་
ལྟར་སེམས། ཡོད་པ་མིན་པས་དེ་ཚེ་ཁྱོད་ཀྱི་དཔེ་ཡོད་པ་མིན་
ནོ༑།གལ་ཏེ་རྨི་ལམ་ན་རྣམ་པར་ཤེས་པ་ཡོད་པ་མིན་ན་དེའི་ཚེ་སད་
པས་རྨི་ལམ་གྱི་ཉམས་སུ་མྱོང་བ་དྲན་པར་མི་འགྱུར་རོ་སྙམ་ན་འདི་
ཡང་ཡོད་པ་མ་ཡིན་ནོ། །གལ་ཏེ་སད་ཚེ་རྨི་ལམ་དྲན་པ་ལས་
ཡིད་ཡོད་ན་ཕྱི་རོལ་གྱི་ཡུལ་ཡང་དེ་བཞིན་དུ་ཡོད་པར་འགྱུར་
རོ༑ །ཅིའི་ཕྱིར་ཞེ་ན། ཇི་ལྟར་ཁྱོད་ཀྱིས་ཤེས་པས་ངས་མཐོང་
སྙམ་དུ་དྲན་པ། དེ་འདྲ་བ་ནི་ཕྱི་རོལ་གྱི་ཡུལ་ལ་ཡང་ཉམས་སུ་
མྱོང་བ་དྲན་པ་ཡོད་པ་ཡིན་ནོ། །སྨྲས་པ། གལ་ཏེ་གཉིད་ན་མིག་
གི་བློ་མི་སྲིད་པས། ཡོད་པ་མིན་ལ་ཡིད་ཀྱི་ཤེས་པ་ཁོ་ན་ཡོད་
54

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
ལ༑ དེ་ཡི་རྣམ་པ་ཕྱི་རོལ་ཉིད་དུ་ཞེན་པ་ནི་བཟློག་ཏུ་མེད་དོ། །
རྨི་ལམ་ཇི་ལྟ་བ་དེ་བཞིན་དུ་འདིར་ཡང་འདོད་དོ་ཞེ་ན།
བཤད་པ། ཇི་ལྟ་ཁྱོད་ཀྱི་ཕྱི་རོལ་གྱི་ཡུལ་རྨི་ལམ་དུ། མ་སྐྱེས་པ་
དེ་བཞིན་དུ་འདིར་ཡིད་ཀྱང་སྐྱེས་པ་མ་ཡིན་ནོ། །དེའི་ཕྱིར་མིག་
དང་མིག་གི་ཡུལ་དང་དེས་སྐྱེད་པའི་སེམས་མིག་གི་རྣམ་པར་་་་
ཤེས་པ་གསུམ་པོ་ཐམས་ཅད་ཀྱང་ནི་རྫུན་པ་ཡིན་ལ། རྣ་བ་ལ་
སོགས་པ་ལྷག་མ་རྣམས་ལ་ཡུལ་དང་དབང་པོ་ཤེས་པ་གསུམ་་་་་
པོའང་སྐྱེ་བ་མེད། རྨི་ལམ་ཇི་ལྟ་བ་དེ་བཞིན་དུ་སད་པའི་
གནས་སྐབས་འདིར་ཡང་། དངོས་པོ་རྣམས་རྫུན་པ་ཡིན་ལ་
སེམས་དེ་ཡང་ཡོད་པ་མ་ཡིན། སྤྱོད་ཡུལ་གཟུགས་སོགས་མེད་
ཅིང་དབང་པོ་རྣམས་ཀྱང་མེད། རྨི་ལམ་ན་རྨི་ལམ་རྨི་བཞིན་
པའི་ཤེས་པ་ལ་ལྟོས་ནས་ནི། འདི་ནི་ཇི་ལྟར་སད་པའི་དུས་
བཞིན་ཇི་སྲིད་དུ། མ་སད་པ་དེ་སྲིད་དུ་དེ་ལ་གསུམ་པོ་ཡོད་
ལ༑ སད་པར་གྱུར་ན་གསུམ་ཆར་ཡོད་པ་མིན་པ་ལྟར། གཏི་
མུག་གི་གཉིད་སད་པ་ལས་འཕགས་པ་དེ་དག་ལ་གསུམ་ཆར་
མེད་པ་ཡང་དེ་བཞིན་ནོ། །འོ་ན་རབ་རིབ་ཅན་གྱིས་ཡོད་པ་མ་
ཡིན་པའི་སྐྲ་ཤད་ལ་སོགས་དམིགས་པའི་ཕྱིར་ཕྱི་རོལ་མེད་ཀྱང་རྣམ་
པར་ཤེས་པ་ཡོད་པ་མ་ཡིན་ནམ་ཞེ་ན། དེ་ཡང་མི་འཐད་དེ་དབང་
པོ་རབ་རིབ་དང་བཅས་པ་བློ་གང་གིས། _རབ་རིབ་ཀྱི་མཐུ་
ལས་སྐྲ་ཤད་ལ་སོགས་པ་རྣམས་གང་མཐོང་བ། དེ་ཡི་བློ་ལ་
55

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
ལྟོས་ན་ཡུལ་དང་སེམས་གཉིས་ཆར་བདེན་པ་སྟེ། དོན་གསལ་
བར་མཐོང་བ་ལ་ལྟོས་ན་གཉིས་ཀའང་རྫུན་པ་ཡིན་ནོ། །གལ་
ཏེ་ཤེས་བྱ་མེད་པར་བློ་ཡོད་ན། །སྐྲ་དེའི་ཡུལ་འཁར་གཞོང་ལྟ་
བུ་དང་མིག་ནི་རྗེས་འབྲེལ་བའི་རབ་རིབ་མེད་པ་ལའང་སྐྲ་
ཤད་ཀྱི་བློར་འགྱུར་དགོས་ན། དེ་ལྟ་མ་ཡིན་པ་དེ་ཡི་ཕྱིར་དེ་
ཡོད་པ་མིན་ནོ། །གལ་ཏེ་བག་ཆགས་ཡོངས་སུ་སྨིན་པ་ཡོད་པ་དེ་
ཁོ་ན་ལ་དེའི་རྣམ་པ་ཅན་གྱི་ཤེས་པ་འབྱུང་གི་གཞན་ལ་ནི་མ་ཡིན་་་
ནོ་ཞེ་ན་འདི་ཡང་མི་རུང་ངོ་ཞེས་བཤད་པ། གང་ཕྱིར་མཐོང་བ་
དག་པ་ལ་བློ་ཡི་ནུས་པ་ནི། སྨིན་པ་མེད་པ་དེ་ཕྱིར་དེ་ལ་རབ་
རིབ་ཀྱི་བློ་འབྱུང་བར་མི་འགྱུར་ཅིང༌། ཤེས་བྱ་ཡོད་པའི་དངོས་
པོ་དང་བྲལ་བས་མིན་ཞེ་ན། ནུས་པ་དེ་མེད་པས་འདི་ནི་
འགྲུབ་མ་ཡིན། འདི་ལྟར་རྣམ་པར་ཤེས་པ་སྐྱེས་པ་ལ་ནུས་པ་
སྲིད་པ་ཡོད་པ་མ་ཡིན་ལ། མ་སྐྱེས་པའི་ངོ་བོ་ལ་ཡང་ནུས་པ་
ཡོད་པ་མིན་ནོ། _ །ནུས་པའི་ཁྱད་པར་ཤེས་པ་མེད་པར་ཁྱད་
པར་ཅན་ནུས་པ་ཡོད་པ་མིན་ནོ། །གལ་ཏེ་མ་སྐྱེས་པ་ལ་ནུས་པ་
འདོད་ན་མོ་གཤམ་བུ་ལའང་དེ་ནི་ཡོད་པར་ཐལ་ལོ། །གལ་ཏེ་
ཕྱིས་སུ་འབྱུང་བར་འགྱུར་བས་བསྙད་པར་འདོད་ན། ནུས་པ་
མེད་པར་འདི་ཡི་འབྱུང་བར་འགྱུར་བ་ཡང་མེད་དོ། །འདི་ཡོད་
ན་འདི་འབྱུང་སོགས་ཕན་ཚུན་གྱི་དོན་ལ་བརྟེན་པའི་འགྲུབ་པ་
ནི༑ །རང་གི་ངོ་བོས་གྲུབ་པ་མིན་པ་ཉིད་ཅེས་དམ་པ་རྣམས་
56

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
ཀྱིས་གསུངས་ཏེ། ཇི་སྐད་དུ། བཞི་བརྒྱ་པ་ལས། འབྲས་བུ་མེད་
པར་རྒྱུ་ཡི་ནི། །རྒྱུ་ཉིད་ཡོད་པ་མ་ཡིན་པས། །དེ་ཡི་ཕྱིར་ན་འབྲས་བུ་
ཀུན༑ །རྒྱུ་ཉིད་དུ་ནི་ཐལ་བར་འགྱུར། །ཞེས་བཤད་ལ་བསྟན་བཅོས་
ལས་ཀྱང༌། གལ་ཏེ་དངོས་པོ་གང་ལྟོས་གྲུབ། །དེ་ཉིད་ལ་ཡང་ལྟོས་
ནས་ནི། །ལྟོས་བྱ་གང་ཡིན་དེ་འགྲུབ་ན། །གང་ལ་ལྟོས་ནས་གང་ཞིག་
འགྲུབ༑།ཅེས་གསུངས་སོ། །གལ་ཏེ་འགགས་པའི་ནུས་པ་སྨིན་པ་
ལས་འབྱུང་བར་འགྱུར་ན། གཞན་གྱི་ནུས་པ་ལས་གཞན་ཞིག་
འབྱུང་བར་འགྱུར་ཏེ། གང་གི་ཕྱིར་རྒྱུན་ཅན་གྱི་དངོས་པོ་
རྣམས་དེར་ཕན་ཚུན་ཐ་དད་ཡོད་པས། དེ་ཕྱིར་རྒྱུ་ཡིན་མིན་
ཐམས་ཅད་ཀུན་ལས་འབྱུང་བར་འགྱུར་རོ། །སྨྲས་པ། གལ་ཏེ་
དེར་ནི་རྫས་ཀྱི་སྐད་ཅིག་རྒྱུན་ཅན་ཉིད་ཐ་དད་ཀྱི། དེ་དག་ལ་
རྒྱུན་ནི་ཐ་དད་མེད་པ་དེའི་ཕྱིར། ཉེས་པ་མེད་ཅེ་ན་འདི་ནི་
བསྒྲུབ་བྱ་ཞིག་གོ། །ཅིའི་ཕྱིར་ཞེ་ན་ཐ་མི་དད་པའི་རྒྱུན་ཡོད་པའི་
སྐབས་མི་རིགས་པའི་ཕྱིར་རོ། །བྱམས་པ་དང་ཉེར་སྦས་ལ་
བརྟེན་པའི་ཆོས་རྣམས་ནི། གཞན་ཉིད་ཀྱི་ཕྱིར་ན་རྒྱུད་གཅིག་
ཏུ་གཏོགས་པ་མིན་ཏེ། གང་དག་རང་གི་མཚན་ཉིད་ཀྱིས་སོ་
སོ་བ་ཡིན་པ། དེ་དག་རྒྱུད་གཅིག་ཏུ་གཏོགས་པ་ནི་རིགས་པ་
མ་ཡིན་པ་དེ་བཞིན་དུ་འདིར་ཡང་རྒྱུད་གཅིག་པ་ཉིད་རིགས་པ་་་་་
དང་ལྡན་པ་མ་ཡིན་ནོ་སྙམ་དུ་དགོངས་པའོ། །སླར་ཡང་རྣམ་པར་
ཤེས་པར་སྨྲ་བས་རང་གི་ལུགས་བརྗོད་པ་ལྷུར་བྱས་པ་ཉིད་ཀྱིས་་་་་་
57

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
མངོན་པར་འདོད་པའི་དོན་གྲུབ་པར་བསམས་ཤིང་སྨྲས་པ། མིག་
གི་བློ་སྐྱེ་བ་ལ་ཀུན་གཞི་རྣམ་པར་ཤེས་པ་རང་གི་ནུས་པ་གང་་་་་་
ཞིག་ལས། བག་ཆགས་སྨིན་པ་དེ་མ་ཐག་ཏུ་ཀུན་ནས་སྐྱེ་བར་
འགྱུར་ཞིང་། རང་གི་རྣམ་པར་ཤེས་པའི་རྟེན་གྱི་ནུས་པ་དེ་ལ།
དབང་པོ་གཟུགས་ཅན་པ་མིག་ཅེས་བྱ་བར་རྟོགས་ཀྱི་རྣམ་་
པར་ཤེས་པ་ལས་ཐ་དད་པའི་མིག་གི་དབང་པོ་ལ་སོགས་པ་ནི་ཡོད་
པ་མ་ཡིན་ནོ། །གཟུགས་ཀྱང་རྣམ་པར་ཤེས་པ་ལས་ཐ་མི་དད་པར་
གནས་པ་ཉིད་དུ་བསྟན་པའི་ཕྱིར། སྨྲས་པ། འདི་ན་དབང་པོ་
ལས་བྱུང་བའི་རྣམ་པར་རིག་པ། ཕྱི་གཟུང་བ་མེད་པར་རྣམ་
ཤེས་རང་གི་ས་བོན་ལས། སྔོ་སོགས་སུ་སྣང་བ་ཉིད་འབྱུང་
བར་མ་རྟོགས་ནས། སྐྱེ་བོས་ཕྱི་རོལ་ན་གཟུང་བར་ཡོད་པ་
སེམས་ཤིང་ཁས་ལེན་པར་བྱེད་དོ། །རྣམ་པ་གཅིག་དུ་ན་རྨི་ལམ་
ན་ནི་གཟུགས་སོགས་དོན་གཞན་དུ་མེད་པར། རྣམ་པར་ཤེས་
པའི་རང་གི་ནུས་པ་སྨིན་པ་ལས་དེ་ཡི་རྣམ་པ་ཅན་གྱི་སེམས་་་་
འབྱུང་བ་ཇི་ལྟར་དེ་བཞིན་དུ་སད་པའི་གནས་སྐབས་ལའང་་་་་
འདིར༑ ཕྱི་རོལ་གྱི་དོན་མེད་པར་ཡིད་ནི་ཡོད་ཅེ་ན། དེ་ནི་དེ་
ལྟར་མ་ཡིན་ཏེ་ཇི་ལྟར་མིག་གི་དབང་པོ་མེད་པར་ནི་རྨི་ལམ་དུ།
སྔོ་སོགས་སུ་སྣང་བའི་ཡིད་ཀྱི་ཤེས་པ་ཉིད་མིག་གི་སེམས་ཀྱི་་
རྣམ་པར་འབྱུང་བ་དེ་ལྟར།། མིག་དབང་མེད་པར་ཡིད་ཀྱི་ཤེས་
པ་རང་གི་ས་བོན་ནི། སྨིན་པ་ལས་ལོང་བ་ལ་འདིར་མིག་གི་
58

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
ཤེས་པ་ཅིས་མི་སྐྱེ་སྟེ་སྐྱེ་བར་རིགས་སོ། །གལ་ཏེ་ཁྱོད་ཀྱི་ལྟར་ན་
རྨི་ལམ་དུ་དྲུག་པ་ཡིད་ཀྱི་རྣམ་པར་ཤེས་པ་ཡི། ནུས་པ་སྨིན་པ་
ཡོད་ལ་སད་པར་མེད་གྱུར་ན། དྲུག་པའི་ནུས་པ་སྨིན་པ་ཇི་
ལྟར་སད་པའི་ཚེ་འདིར་མེད་པ། དེ་ལྟར་རྨི་ལམ་གྱི་ཚེ་ཡང་
མེད་ཅེས་ཅིས་མི་རིགས། ཇི་ལྟར་མིག་མེད་པ་བག་ཆགས་སྨིན་
པ་འདི་ཡི་རྒྱུ་མིན་པ་ལྟར། རྨི་ལམ་དུ་ཡང་གཉིད་ནི་བག་
ཆགས་ཡོངས་སུ་སྨིན་པར་རྒྱུ་མ་ཡིན་ནོ། །དེ་ཕྱིར་རྨི་ལམ་དུ་
ཡང་དེ་དངོས་མིག་གི་ཤེས་པ་དང་མིག་ནི།།རྫུན་པའི་སྤྱོད་ཡུལ་
ཅན་དུ་རྟོགས་པའི་རྒྱུར་ཁས་བླང་བར་བྱའོ། །དེའི་ཕྱིར་སེམས་
ཙམ་པ་འདི་ཡིས་ལན་ནི་གང་དང་གང་བཏབ་པ། དེ་དང་དེ་
ནི་མཁས་པ་དབུ་མ་པས་དམ་བཅའ་དང་མཚུངས་པར་མཐོང་་་
བས༑ རྩོད་པ་འདི་སེལ་བར་བྱེད་དོ་ལུང་གིས་གནོད་པ་ལ་སོགས་
པའི་ཉེས་པ་ཡང་སྲིད་པ་མ་ཡིན་ཏེ་སངས་རྒྱས་རྣམས་ཀྱིས་ནི།
མདོ་སྡེ་འགར་ཡང་དངོས་པོ་ཡོད་ཅེས་མ་བསྟན་ཏོ། །ཇི་སྐད་
དུ༑ སྲིད་པ་གསུམ་ནི་བཏགས་པ་ཙམ། །ངོ་བོ་ཉིད་ཀྱིས་དངོས་པོ་
མེད༑ །བཏགས་པ་དངོས་པོའི་ངོ་བོ་ནི། །རྟོག་གེ་པ་དག་རྟོགས་པར་
འགྱུར༑ །རང་བཞིན་མེད་ཅིང་རྣམ་རིག་མེད། །ཀུན་གཞི་མེད་ཅིང་
དངོས་མེད་ན། །བྱིས་པ་ངན་པ་རྟོག་གེ་པ། །རོ་དང་འདྲ་བས་འདི་
དག་བརྟགས། །ཞེས་གསུངས་སོ། །གཅིག་ལ་གཅིག་མེད་པའི་སྟོང་པ་
ཉིད་ཀྱིས་དངོས་པོ་མེད་པ་ཉིད་དུ་ཡང་རིགས་པ་མ་ཡིན་ཏེ། རང་
59

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
གི་བདག་ཉིད་ཀྱིས་ཡོད་པའི་ཕྱིར་རོ་ཞེས་བྱ་བ་ལ་སོགས་པ་བརྗོད་་
པར་བྱའོ། །འོ་ན་གང་བླ་མའི་མན་ངག་ལས་རྣལ་འབྱོར་པ་རྣམས་
ཀྱིས་ས་གཞི་ཀེང་རུས་ཀྱིས་ཡོངས་སུ་གང་བར་མཐོང་བ་དེ་ཇི་ལྟར་་
ཞེ་ན་བཤད་པ། རྣལ་འབྱོར་པ་ཡིས་བླ་མའི་མན་ངག་སྒོམ་པ་
ལས༑ ཀེང་རུས་ཀྱིས་གང་བའི་ས་གཞི་མཐོང་བ་གང་ཡིན་པ།
དེར་ཡང་ཡུལ་དང་དབང་པོ་དང་རྣམ་པར་ཤེས་པ་གསུམ་ཆར་་
སྐྱེ་བ་མེད་པར་མཐོང་སྟེ། ཏིང་ངེ་འཛིན་དེ་ནི་ལོག་པ་ཡིད་ལ་
བྱེད་པར་བསྟན་ཕྱིར་རོ། །འདི་ནི་དེ་ཁོ་ན་ཉིད་མ་ཡིན་པ་ཡིད་
ལ་བྱེད་པའོ་ཞེས་འབྱུང་བས་སོ། །ཁྱོད་ཀྱི་དབང་པོའི་བློའི་ཡུལ་
ཟློས་གར་མཁན་གྱི་ལྟད་མོ་ལ་སོགས་པ་རྣམས་ཇི་ལྟ་བ་དེ་ལྟར་་་་
མི་སྡུག་པ་སྒོམ་པའི་ཡིད་ཀྱི་ཡུལ་དེ་ཡང་ཡོད་པར་འགྱུར་ན། དེ་
བཞིན་དུ་ཡུལ་དེར་བློ་གཏད་པའི་ཚེ་ཅིག་ཤོས་ཀྱིས། རྟོགས་
པར་འགྱུར་ན་དེ་ནི་རྫུན་པར་ཡང་མི་འགྱུར་རོ། །དེ་བཞིན་དུ།
རབ་རིབ་དང་ལྡན་པའི་དབང་པོ་ཅན་ཡང་འདི་དང་་་་་
མཚུངས་ལ། ཆུ་འབབ་པའི་ཀླུང་ལ་ཡི་དྭགས་ཀྱིས་རྣག་གི་བློ་
འབྱུང་བ་ཡང་འདི་དང་མཚུངས་པ་ཤེས་པར་བྱའོ། །མདོར་ན་ཇི་
ལྟར་ཤེས་བྱ་རང་བཞིན་མེད་པ་དེ་བཞིན་དུ། དེའི་རྣམ་པ་ཅན་
གྱི་བློ་ཡང་རང་བཞིན་མེད་ཅེས་པའི་དོན་འདི་ཤེས་པར་གྱིས་་་
ཤིག །དེའི་ཕྱིར་རྣམ་པར་ཤེས་པ་རྫས་སུ་སྨྲ་བའི་བརྗེད་བྱེད་ཀྱི་
གདོན་གྱིས་གཟུང་བ་ཕྱི་རོལ་གྱི་ཡུལ་ལ་སྐུར་པ་འདེབས་པ་འདི་ནི་་
60

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
ཅི་ནས་བདག་ཉིད་གཡང་སར་ལྷུང་བར་བྱེད་པར་མི་འགྱུར་བར་་་་
དམ་པ་སྙིང་རྗེ་སྤྱོད་པ་རྣམས་ཀྱིས་ལུང་དང་རིགས་པའི་གསང
སྔགས་བཟང་པོ་བཏབ་པས་ཚབས་ཆེན་མནན་ཏེ་གཟུང་བར་བྱའོ།།
ད་ནི་དངོས་པོ་ཙམ་ཞིག་ཏུ་ཡོད་པ་ཉིད་དགག་པར་བྱ་བའི་ཕྱིར་་་་་
བཤད་པ། གལ་ཏེ་གཟུང་བ་མེད་ལ་འཛིན་པ་ཉིད་དང་བྲལ་
ཞིང་༑ གཟུང་འཛིན་གཉིས་ཀྱིས་སྟོང་པའི་གཞན་དབང་གི་
དངོས་པོ་ཡོད་ན། འདི་ཡི་ཡོད་པ་ཁྱོད་ཀྱི་ཤེས་པ་གང་གིས་
ཤེས་པར་འགྱུར། མ་བཟུང་བར་ཡང་ཡོད་ཅེས་བྱར་མི་རུང་
ངོ་༑ །དེ་ཉིད་ཀྱིས་དེ་འཛིན་པར་ནི་མི་འཐད་དོ། །རང་གི་བདག་
ཉིད་ལ་བྱེད་པར་འགལ་བའི་ཕྱིར་རོ། །འདི་ལྟར་རལ་གྲིའི་སོ་དེ་
ཉིད་ཀྱིས་དེ་ཉིད་མི་གཅོད་ལ། སོར་མོའི་རྩེ་མོ་དེ་ཉིད་ཀྱིས་དེ་ཉིད་
ལ་མི་རེག་ཅིང་། ལེགས་པར་བསླབས་པས་གང་གཡེར་ཞིང་ཡང་
གཟོར་ཅན་གྱིས་ཀྱང་རང་གི་ཕྲག་པ་ལ་ཞོན་པར་མི་ནུས་ཤིང་།
མེས་རང་གི་བདག་ཉིད་མི་བསྲེག་ལ། མིག་གིས་རང་གི་བདག་ཉིད་
ལ་ལྟ་བ་མ་ཡིན་ནོ། །དེ་ནི་ཤེས་པ་གཞན་གྱིས་འཛིན་པ་ཡང་མ་ཡིན་
ཏེ༑ རང་གི་གྲུབ་པའི་མཐའ་དང་འགལ་བའི་ཕྱིར་ཏེ། གལ་ཏེ་རྣམ་
པར་རིག་པ་གཞན་ཞིག་རྣམ་པར་རིག་པའི་ཡུལ་ཡིན་ན་རྣམ་པར་་་
རིག་པ་ཙམ་ཉིད་ཉམས་པར་འགྱུར་རོ་ཞེས་འབྱུང་བའི་ཕྱིར་རོ། །
དེའི་ཕྱིར་དེ་ལྟར་དེའི་འཛིན་པ་རྣམ་པ་ཐམས་ཅད་དུ་ཡོད་པ་མ་་་
ཡིན་ལ་མ་བཟུང་བ་ལ་ནི་ཡོད་པ་ཉིད་མེད་དོ། །འདིར་ཁ་ཅིག་གིས་
61

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
མདོ་སྡེ་པའི་ཕྱོགས་ཁས་བླངས་ནས་རང་རིག་པར་རབ་ཏུ་སྒྲུབ་པའི་
ཕྱིར༑ ཇི་ལྟར་མེ་ནི་སྐྱེས་པ་ཉིད་ན་རང་གི་བདག་ཉིད་དང་བུམ་པ་
ལ་སོགས་པ་དག་གཉིས་སུ་མི་འཇུག་པར་ཅིག་ཅར་གསལ་བར་བྱེད་
ལ༑ སྒྲས་ཀྱང་རང་གི་བདག་ཉིད་དང་དོན་སྟོན་པར་བྱེད་པ་དེ་
བཞིན་དུ། རྣམ་པར་ཤེས་པ་ཡང་ཉེ་བར་སྐྱོ་བ་ཉིད་ན་གཉིས་སུ་མི་
འཇུག་པར་རང་གི་བདག་ཉིད་དང་། ཡུལ་སོ་སོར་ཡང་དག་པར་
རིག་པར་བྱེད་པ་ཡིན་ནོ། །དེའི་ཕྱིར་རང་རིག་པ་ཞེས་བྱ་བ་ཡོད་པ་
ཁོ་ན་ཡིན་ནོ། །།གང་ཞིག་མི་འདོད་པ་དེས་ཀྱང་གདོན་མི་ཟ་བར་
རང་རིག་པ་ཁས་བླངས་པར་བྱ་དགོས་ཏེ། གཞན་དུ་ངས་མཐོང་
ཞེས་དུས་ཕྱིས་སུ་འབྱུང་བའི་དྲན་པས་ཡུལ་དྲན་པས་ཉིད་དང་།
ངས་མཐོང་ངོ་སྙམ་དུ་ཡུལ་གྱི་ཉམས་སུ་མྱོང་བ་དྲན་པར་མི་འགྱུར་་
རོ༑ །དེ་ཅིའི་ཕྱིར་ཞེ་ན་དྲན་པ་ནི་ཉམས་སུ་མོང་བའི་ཡུལ་ཅན་ཡིན་
ན་ཤེས་པ་ཉམས་སུ་མ་མྱོང་བར་དྲན་པ་ཡོད་པར་མི་འབྱུང་ངོ་། །
རང་རིག་པ་མེད་པའི་ཕྱིར་ན་རེ་ཞིག་དེ་ཉིད་ཀྱིས་དེ་ཉམས་སུ་མྱོང་
བ་ཡོད་པ་མ་ཡིན་ནོ། །ཤེས་པ་གཞན་གྱིས་ཀྱང་དེ་མྱོང་བར་མི་
རིགས་ཏེ་ཅིའི་ཕྱིར་ཞེ་ན། ·ཤེས་པ་གཞན་གྱིས་ཉམས་སུ་མྱོང་ན་ཐུག་
པ་མེད་པར་ཐལ་བར་འགྱུར་རོ། །འདི་ལྟར་སྔོན་པོ་ཡོངས་སུ་གཅོད་
པར་བྱེད་པའི་ཤེས་པ་གཅིག་དེའི་མཇུག་ཐོགས་སུ་འབྱུང་བའི་རྣམ་་
པར་ཤེས་པས་གཅོད་པར་ཁས་ལེན་ན། སྔོན་པོ་ཤེས་པའི་ཤེས་པ་དེ་
ལ་ཡང་མྱོང་བ་པོ་གཞན་ཡོད་པར་བྱ་དགོས་ཤིང་། དེ་ལ་ཡང་
62

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
གཞན་ཞིག་འགྱུར་དགོས་པས་ཐུག་པ་མེད་པའི་སྐྱོན་དུ་ཐལ་ལོ། །
ཤེས་པས་ཡུལ་གཞན་ཡོངས་སུ་མི་གཅོད་པར་ཡང་འགྱུར་ཏེ། རྣམ་
པར་ཤེས་པའི་རྒྱུན་ལུགས་མཐའ་དག་ཤེས་པ་གཞན་གྱི་ཡུལ་ཅན་་་་
ཡིན་པའི་ཕྱིར་དང་། སེམས་ཅན་རྣམས་རྣམ་པར་ཤེས་པའི་རྒྱུད་
གཅིག་ཡིན་པའི་ཕྱིར་རོ། །རྣམ་པར་ཤེས་པ་ཨུཏྤ་ལའི་འདབ་མ་བརྒྱ་
འབིགས་པ་ལྟར་རིམ་གྱིས་འབྱུང་བ་འཇུག་པ་མྱུར་བས་ཅིག་ཅར་དུ་
འཇུག་པ་ལྟ་བུར་མངོན་པ་ཡིན་ནོ། །དེའི་ཕྱིར་ཐུག་པ་མེད་པའི་
སྐྱོན་ཡོངས་སུ་སྤང་བར་བྱ་བའི་ཕྱིར་གདོན་མི་ཟ་བར་རང་རིག་པ་་
ཁས་བླངས་པར་བྱ་དགོས་སོ། །དེ་ལྟར་ན་ནི་ངས་མཐོང་ངོ་སྙམ་དུ་
གཉི་གའི་ཡུལ་ཅན་གྱི་དྲན་པ་དུས་ཕྱིས་འབྱུང་བ་ཡང་འགྲུབ་སྟེ།
ཤེས་པའི་རང་བཞིན་རང་རིག་པ་མ་གཏོགས་པར་ནི་དེའི་ཡུལ་ཅན་
གྱི་དྲན་པ་དེ་མི་རིགས་སོ། །དེའི་ཕྱིར་ངས་མཐོང་ངོ་སྙམ་དུ་དུས་
ཕྱིས་དྲན་པའི་ཤེས་པ་སྐྱེས་པ་ལས་གང་ལས་དུས་ཕྱིས་གཉི་གའི་་་་་
ཡུལ་ཅན་གྱི་དྲན་པ་སྐྱེ་བས་ཉམས་སུ་མྱོང་བའི་ཤེས་པས་རང་གི་་་་་
བདག་ཉིད་དང་ཡུལ་གྱི་བདག་ཉིད་མྱོང་ཞིང་སྐྱེ་བར་དཔོག་པར་་་་
བྱེད་དོ། །དེའི་ཕྱིར་དུས་ཕྱིས་ཀྱིས་དྲན་པ་ལས། རང་ཉམས་སུ་མྱོང་
བ་གྲུབ་པ་ཡིན་ལ། རང་ཉམས་སུ་མྱོང་བ་ཡོད་ན་ཡང་གཞན་
དབང་ཡོད་པ་ཉིད་ཡིན་པས་དེ་ལ་འདིའི་ཡོད་པ་གང་གིས་ཤེས་་་་་་
པར་འགྱུར་ཞེས་གང་སྨྲས་པ་ལ། འདི་ཉེ་བར་བསྟན་པ་ཡིན་ནོ་ཞེས་
སྨྲས་པ་དེ་ཡང་རིགས་པ་མ་ཡིན་ནོ་ཞེས་བསྟན་པའི་ཕྱིར་བཤད་པ།
63

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
རང་རིག་དེ་ཉིད་ཀྱིས་གཞན་དབང་དེ་མྱོང་བར་འགྲུབ་པ་མ་་་་་
ཡིན་ནོ། །གལ་ཏེ་ཕྱི་དུས་སུ་བྱུང་བའི་དྲན་པ་ལས་འགྲུབ་ན།
མ་གྲུབ་པ་བསྒྲུབ་པར་བྱ་བའི་ཕྱིར་བརྗོད་པ་ཡི། མ་གྲུབ་པ་
འདི་ནི་སྒྲུབ་པར་བྱེད་པ་མིན་ནོ། །དེ་ལ་གལ་ཏེ་རེ་ཞིག་རྫས་
སྒྲུབ་པར་བྱེད་པ་ཡིན་པའི་དབང་དུ་བྱས་ནས་དེ་སྐད་དུ་སྨྲ་ན་ནི།
དེའི་ཚེ་བདག་དང་གཞན་ལས་སྐྱེས་པ་མེད་པའི་རྣམ་པ་ཐམས་ཅད་
དུ་དྲན་པ་མི་སྲིད་པས་ཇི་ལྟར་མ་གྲུབ་པའི་དྲན་པས་མ་གྲུབ་པའི་་་་་
རང་རིག་པ་འགྲུབ་པར་འགྱུར། འོན་ཏེ་འཇིག་རྟེན་གྱི་ཐ་སྙད་ཀྱི་
དབང་དུ་ཡིན་ན། དེ་ལྟ་ན་ཡང་རང་རིག་པའི་རྒྱུ་ཅན་གྱི་དྲན་པ་མི་
སྲིད་པ་ཉིད་དོ། །དེ་ཅིའི་ཕྱིར་ཞེ་ན། གལ་ཏེ་འདིར་མེ་བཞིན་དུ་ཤེས་
པ་འགའ་ཞིག་གིས་རང་རིག་པ་འགྲུབ་པར་འགྱུར་ན་ནི་དེ་ཡོད་་་་
པས་དུ་བས་མེ་ལྟར་དུས་ཕྱིས་འབྱུང་བའི་དྲན་པའི་སྒོ་ནས་ཡོད་པ་་
ཉིད་དུ་ངེས་པར་འགྱུར་བ་ཞིག་ན། རང་རིག་པ་དེ་ནི་ད་དུང་དུ་
ཡང་མ་གྲུབ་པས། རང་རིག་པའི་རྒྱུ་ཅན་རང་རིག་པ་མེད་པར་མི་
འབྱུང་བས་དྲན་པ་ག་ལ་ཡོད། འདི་ལྟར་ཆུ་ཙམ་མཐོང་བ་ལས་ནོར་
བུ་ཆུ་ཤེལ་ལམ་མེ་ཙམ་མཐོང་བ་ལས་ནོར་བུ་མེ་ཤེལ་ཡོད་པ་ཉིད་་་་་
ནི་མ་ཡིན་ཏེ། དེ་དག་མེད་པར་ཡང་ཆར་ལ་སོགས་པ་དང་གཙུབ་
ཤིང་གཙུབས་པ་ལ་སོགས་པ་ལས་ཆུ་དང་མེ་དག་འབྱུང་བའི་ཕྱིར་་་
ཏེ༑ དེ་བཞིན་དུ་འདིར་ཡང་རང་རིག་པ་མེད་པར་དྲན་པ་ཇི་ལྟར་
འབྱུང་བ་དེ་ལྟར་སྟོན་པར་འགྱུར་རོ། །དེའི་ཕྱིར་རང་རིག་པའི་རྒྱུ་
64

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
ཅན་གྱི་དྲན་པ་ནི་དེ་མེད་པར་མེད་པས། མ་གྲུབ་བསྒྲུབ་པར་བྱ་
ཕྱིར་ཏེ། རང་རིག་པ་སྒྲུབ་པར་བྱ་བའི་ཕྱིར་དྲན་པའི་ཚིག་བརྗོད་
པའི་མ་གྲུབ་པ་འདི་སྒྲུབ་པའི་དགོས་པ་ཅན་དུ་མ་གྲུབ་སྟེ། སྒྲ་མི་
རྟག་པ་ལ་མིག་གིས་གཟུང་བྱ་ཉིད་བཞིན་ནོ་སྙམ་དུ་དགོངས་པའོ། །
ཇི་སྟེ་དེ་ལྟར་རྣམ་པར་དཔྱོད་པ་བཏང་ནས་ཀྱང་། ཤེས་པས་རང་
གི་བདག་ཉིད་དང་ཡུལ་རིག་པ་ནི་གྲུབ་པ་ལ་རག་མོད་ཀྱི། དེ་
ལྟ་ནའང་དྲན་པའི་ཤེས་པས་དེ་དག་དྲན་པ་ཉིད་རིགས་པ་་་་་་་་
མིན་ཏེ། དྲན་པའི་ཤེས་པ་ནི་ཡུལ་ཉམས་སུ་མྱོང་བའི་ཤེས་པ་ལས་
གཞན་ཉིད་དུ་ཁས་བླང་བའི་ཕྱིར་བྱམས་པའི་ཤེས་པས་རང་རིག་་
པ་དང་ཡུལ་མྱོང་བ་ནི་སྔར་མ་ཤེས་པའི་ཉེར་སྦས་ཀྱི་རྒྱུད་ལ་སྐྱེས་
པ་བཞིན། གཞན་ཡིན་པའི་ཕྱིར་ཞེས་པའི་གཏན་ཚིགས་འདིས་
ནི་རྒྱུད་གཅིག་ཏུ་གཏོགས་པ་དང་རྒྱུ་དང་འབྲས་བུའི་དངོས་པོ་ལ་་་
སོགས་པའི་ཁྱད་པར་དག་ཀྱང་འཇོམས་པ་ཡིན་ནོ། །ཁྱོད་ཀྱི་
ལྟར་ན་ཇི་ལྟར་ཞེ་ན། གང་ཕྱིར་གང་གིས་ཡུལ་མྱོང་བར་གྱུར་པ་
དེ་ལས། དྲན་པ་འདི་གཞན་དུ་གྲུབ་པ་ང་ལ་ཡོད་པ་མིན་པ་
དེའི་ཕྱིར། གང་ཉམས་སུ་མྱོང་བའི་མྱོང་བ་དེ་དྲན་པའི་ཤེས་པས་
མྱོང་བ་མ་ཡིན་པ་མ་ཡིན་པས་དྲན་པ་ཡུལ་དང་ལྡན་པར་འབྱུང་ལ།
ཉམས་སུ་མྱོང་བའི་ཤེས་པས་ཡོངས་སུ་གཅོད་པ་གང་ཡིན་པ་དེ་་་་་་
དྲན་པས་ཡོངས་སུ་མ་བཅད་པ་མ་ཡིན་པས། དེ་ཕྱིར་ང་ཡིས་
མཐོང་ངོ་སྙམ་དུ་དྲན་པར་འགྱུར་ཏེ། འདི་ཡང་རྫུན་པའི་དོན་
65

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
ཅན་གྱིས་འཇིག་རྟེན་ཐ་སྙད་ཚུལ་ལུགས་ཡིན་གྱི་ཤིན་ཏུ་དཔྱད་
པར་བྱ་བ་ནི་མ་ཡིན་ནོ། །གང་གི་ཕྱིར་དེ་ལྟར་ཡིན་པ་དེ་ཕྱིར་རང་
རིག་ཡོད་པ་མ་ཡིན་ན། ཁྱོད་ཀྱིས་གཞན་དབང་དེ་ཤེས་པ་
གང་གིས་འཛིན་པར་འགྱུར། བྱེད་པ་པོ་དང་ལས་དང་བྱ་བ་
གཅིག་པ་ཉིད་དུ་ཐལ་བར་འགྱུར་ན་དེ་ཡང་ཡོད་པ་མིན་པས། དེ་
ཉིད་ཀྱིས་ནི་དེ་ཉིད་འཛིན་པར་རིགས་པ་མ་ཡིན་ནོ། །གལ་ཏེ་
བདག་དང་གཞན་ལས་སྐྱེ་བར་མེད་ཅིང་རང་རིག་གིས་མ་ཤེས་་་་་
པའི་བདག་ཉིད་ཅན་གྱི་གཞན་དབང་ངོ་བོའི་དངོས་པོར་་་་་་་་
ཡོད་ན། གང་གིས་ན་འདི་ཡོད་པར་མི་རིགས་པ་མཚུངས་པས།
གཞན་སེམས་ཙམ་པ་ཁྱོད་ལ་མོ་གཤམ་གྱི་བུས་གནོད་པ་ཅི་་་་་་་
ཞིག་བསྐྱལ། མོ་གཤམ་གྱི་བུ་ཞེས་བྱ་བ་སྤྲོས་པ་ཐམས་ཅད་ལས་
འདས་ཤིང་འཕགས་པའི་ཡེ་ཤེས་ཀྱི་སྤྱོད་ཡུལ་དུ་གྱུར་པ་བརྗོད་དུ་་་
མེད་པའི་རང་བཞིན་ཅན་ཅི་ཞིག་ཡོད་དོ། །ཞེས་འདི་ཡང་ཡོད་པ་
ཉིད་དུ་འདོད་པར་གྱིས་ཤིག །གང་གི་ཚེ་དེ་ལྟར་གཞན་དབང་
ཅུང་ཟད་ཡོད་པ་མིན་ན། ཀུན་རྫོབ་པ་ཡི་རྒྱུར་གྱུར་པ་དེ་ནི་
གང་ཞིག་ཡིན་པར་འགྱུར། གཞན་ཏེ་སེམས་ཙམ་གྱི་ལྟར་ན་
རྫས་སུ་གྲུབ་བ་ལ་ཆགས་པ་ཡིས། འཇིག་རྟེན་ན་གྲགས་པའི་
རྣམ་བཞག་སོང་ཞིག་བྱོས་ཤིག་ཚོས་ཤིག་ཅེས་པ་ལ་སོགས་པ་དང་
དེ་བཞིན་དུ་གཟུགས་དང་ཚོར་བ་ལ་སོགས་པ་དེ་དག་ཀུན་ཀྱང་་་་་
བརླག་སྟེ་འཇིག་པར་བྱེད་པའོ། །དེའི་ཕྱིར་སློབ་དཔོན་ཀླུ་སྒྲུབ་
66

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
ཞབས་ཀྱི་ལམ་ལས་ནི། ཕྱི་རོལ་ཏུ་གྱུར་པ་རྣམས་ལ་ཞི་བའི་
ཐབས་མེད་དོ། །འདི་ལྟར་དེ་དག་ཀུན་རྫོབ་དང་དེ་ཁོ་ན་ཉིད་
ཀྱི་བདེན་པ་ལས་ཉམས་སོ། །དེ་ལས་ཉམས་པས་ཐར་བ་ཁྱད་
པར་བ་དེ་འགྲུབ་པ་ཡོད་པ་མིན་ནོ། །ཐ་སྙད་བདེན་པ་དོན་
དམ་རྟོགས་པའི་ཐབས་སུ་གྱུར་པ་དང༌། དོན་དམ་བདེན་པ་
ཐབས་ལས་བྱུང་བའི་འབྲས་བུར་གྱུར་པ་སྟེ། དེ་གཉིས་ཀྱི་རྣམ་
དབྱེ་གང་གིས་མི་ཤེས་པའི་རྣམ་རིག་པ་དེ་ནི་རྣམ་རྟོག་ལོག་་་་་་
པས་ལམ་ངན་དུ་ཞུགས་པ་ཁོ་ནའོ། །འོ་ན་ད་ནི་ཇི་སྐད་སྨྲས་པའི་
འཐད་པ་ཁོ་ནས་མི་རིགས་པའི་ཕྱིར་ཁྱོད་ལ་གྲགས་པའི་ཀུན་རྫོབ་་་
སེལ་བར་བྱེད་པ་ཡིན་ནོ་ཞེ་ན། བཤད་པ། ཇི་ལྟར་ཁྱོད་ཀྱིས་
གཞན་དབང་རང་གི་དངོས་པོ་འཕགས་པའི་ཡེ་ཤེས་ཀྱི་རྟོགས་བྱ་
ཞིག་ཏུ་འདོད་པ་ལྟར། ཀུན་རྫོབ་ཀྱང་ནི་བདག་གིས་ནི་ཁས་
མ་བླངས་སོ། །འོ་ན་ཅི་ཞེ་ན་འབྲས་བུའི་ཕྱིར་འདི་དག་མེད་
ཀྱང་ཡོད་དོ་ཞེས། འཇིག་རྟེན་གྱི་དོར་བྱས་ནས་བདག་ནི་སྨྲ་
བར་བྱེད་དོ། །ཀུན་རྫོབ་འཇིག་རྟེན་པའི་རྗེས་སུ་འབྲང་རིགས་པའི་
ཁུངས་བསྟན་པའི་ཕྱིར། བཅོམ་ལྡན་འདས་ཀྱིས། འཇིག་རྟེན་ང་
དང་ལྷག་ཅིག་རྩོད་ཀྱི། ་ནི་འཇིག་རྟེན་དང་མི་རྩོད་དོ། །གང་
འཇིག་རྟེན་ན་ཡོད་པར་འདོད་པ་དེ་ནི་ངས་ཀྱང་ཡོད་པར་བཞེད་་་
དོ༑ །གང་འཇིག་རྟེན་ན་མེད་པར་འདོད་པ་དེ་ནི་ང་ཡང་མེད་པར་
བཞེད་དོ། །ཞེས་གསུངས་པ་ལྟ་བུའོ། །ཇི་ལྟར་ཕུང་པོ་སྤངས་ནས་
67

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
ལྷག་མེད་ཀྱི་ཞི་བར་ཞུགས་པ། དགྲ་བཅོམ་རྣམས་ལ་ཀུན་རྫོབ་
ཡོད་པ་མིན་པ་དེ་ལྟར། འཇིག་རྟེན་པ་ལ་ཡང་མེད་ན་དགྲ་
བཅོམ་པའི་ཕུང་པོ་ལ་སོགས་པ་དེ་བཞིན་འདི་དག །འཇིག་རྟེན་
ལས་ཀྱང་ཡོད་ཅེས་བདག་གིས་མི་སྨྲའོ། །གལ་ཏེ་ཁྱོད་ལ་
འཇིག་རྟེན་གྱིས་མི་གནོད་ན། འཇིག་རྟེན་ཉིད་ལ་ལྟོས་ནས་
འདི་ནི་དགག་པར་གྱིས་ཤིག།ཁྱོད་དང་འཇིག་རྟེན་འདིར་ནི་
རྩོད་པར་གྱིས་དང་། ཕྱི་ནས་གང་སྟོབས་དང་ལྡན་པ་དེ་ལ་
བདག་གིས་བརྟེན་པར་བྱའོ། །སྨྲས་པ། གལ་ཏེ་འཐད་པ་དང་
བྲལ་ཡང་འཇིག་རྟེན་གྱི་གནོད་པས་འཇིགས་ནས་ཁྱོད་ཀྱིས་ཀུན་་་་་
རྫོབ་ཁས་བླངས་ན་ནི། ལུང་གི་གནོད་པས་འཇིགས་པས་སེམས་
ཙམ་ཉིད་དུ་ཁས་བླངས་པར་བྱ་དགོས་ཏེ། ཇི་སྐད་དུ། འདི་ལྟར་
ཁམས་གསུམ་པོ་འདི་དག་སེམས་ཙམ་སྟེ་ཞེས་གསུངས་པ་ལྟ་བུའོ། །
བརྗོད་པར་བྱ་སྟེ། ས་དྲུག་པ་མངོན་དུ་གྱུར་པ་ཆོས་ཀྱི་དབྱིངས་ལ་
མངོན་དུ་ཕྱོགས་པའི་བྱང་ཆུབ་སེམས་དཔའ་ཡིས། སྲིད་
གསུམ་རྣམ་ཤེས་ཙམ་དུ་གང་རྟོགས་པ་དེ་ནི་སྲིད་པའི་ཡན་་
ལག་བཅུ་གཉིས་པོ་ཐམས་ཅད་ཀྱང་སེམས་གཅིག་ལ་བརྟེན་པ་ཤེས་་
པའོ༑ །དེའི་ཕྱིར་རྟག་པའི་བདག་བྱེད་པ་པོ་བཀག་པ་རྟོགས་
ཕྱིར་དེས། ཀུན་རྫོབ་ཏུ་བྱེད་པ་པོ་ནི་སེམས་ཙམ་ཡིན་པར་
རྟོགས་སོ། །དོན་འདི་ཉིད་མདོ་གཞན་གྱིས་ཀྱང་བསྟན་པའི་ཕྱིར་
བཤད་པ། དེ་ཕྱིར་བློ་ལྡན་རྒྱལ་སྲས་ཀྱི་བློ་གྲོས་ནི་འཕེལ་བྱའི་
68

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
ཕྱིར་དུ། ལང་ཀར་གཤེགས་པའི་མདོ་དེ་ལས་ཀུན་མཁྱེན་གྱིས།
མུ་སྟེགས་སྤོ་འཐོན་གྱི་རི་འཇོམས་པའི་ངག་གི་རང་བཞིན།
རྡོ་རྗེ་ལྟ་བུ་འདི་ནི་དགོངས་པ་དེ་ཡོད་པ་གཅད་པ་ཕྱིར་་་་་་
གསུངས་སོ། །དེ་ཡང་། གང་ཟག་རྒྱུན་དང་ཕུང་པོ་དང་། །དེ་བཞིན་
རྐྱེན་དང་རྡུལ་དག་དང་། །གཙོ་བོ་དབང་ཕྱུག་བྱེད་པོ་རྣམས། །
སེམས་ཙམ་དུ་ནི་ངས་བཤད་དོ། །ཞེས་སོ། །ཇི་བཞིན་རང་རང་གི་
བསྟན་བཅོས་དེ་དང་དེ་ལས། མུ་སྟེགས་རྣམས་ཀྱིས་གང་
ཟག་སོགས་དེ་དག །བྱེད་པ་པོར་སྨྲས་པ་དེ་དག་བྱེད་པོར་
ཡིན་པ་མ་གཟིགས་ནས། རྒྱལ་བས་སེམས་ཙམ་ཞིག་འཇིག་
རྟེན་གྱི་བྱེད་པོར་གསུངས་ཏེ། དེ་ཁོ་ན་ཉིད་རྒྱས་པ་ལ་སངས་
རྒྱས་ཞེས་ཚིག་སྔ་མ་མི་མངོན་པར་བྱས་ཏེ་བསྙད་པ་ཇི་ལྟ་བ
བཞིན༑ དེ་བཞིན་སེམས་ཙམ་གཙོར་གྱུར་པས་འཇིག་རྟེན་ལ།
མདོ་ལས་སེམས་ཙམ་ཞེས་གསུངས་པ་ཡིན་གྱི་གཟུགས་ནི་་་་་་་
འདིར༑ འགོག་པ་དེ་ལྟར་མདོ་ཡི་དོན་མ་ཡིན་ནོ། །གལ་ཏེ་
ཕུང་པོ་ལ་སོགས་པ་འདི་དག་སེམས་ཙམ་མོ་ཞེས་མཁྱེན་ནས།
དེ་ལས་གཟུགས་ཉིད་དགག་པར་མཛད་ན་ནི། །སླར་ཡང་
འཕགས་པ་ས་བཅུ་པ་དེ་ལས་བདག་ཉིད་ཆེན་པོ་སངས་རྒྱས་་་་
བཅོམ་ལྡན་འདས་ཀྱིས་སེམས་དེ་ཡང་གཏི་མུག་མ་རིག་པ་དང་་
ལས་འདུ་བྱེད་གཉིས་ལས་སྐྱེས་པར་ཅི་ཕྱིར་གསུངས། དེའི་ཕྱིར་
སེམས་ཉིད་ཀྱིས་ནི་སེམས་ཅན་གྱི་འཇིག་རྟེན་ཐུན་མོང་མ་་་་་་་
69

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
ཡིན་པ་དང་། ཐུན་མོང་དུ་གྱུར་པའི་སྣོད་ཀྱི་འཇིག་རྟེན་གཉིས་
ཀ་ཤིན་ཏུ་སྣ་ཚོགས་པ་འགོད། འགྲོ་བ་མ་ལུས་པ་ལུས་ལས་
སྐྱེས་པར་གསུངས་པས། སེམས་སྤངས་ནས་ནི་ལས་ཀྱང་ཡོད་
པ་མ་ཡིན་ཏེ། དེ་ལྟ་བས་ན་སེམས་ཙམ་ཞིག་ཁོ་ན་གཙོ་བོར་གཞག་
གི་གཟུགས་ནི་མ་ཡིན་ནོ། །གལ་ཏེ་གཟུགས་ཀྱང་ཡོད་པ་ཡིན་
མོད་ཀྱི་དེ་ལ་ནི། སེམས་བཞིན་དུ་བྱེད་པ་པོ་ཉིད་ཡོད་པ་མ་
ཡིན་ནོ། །གཟུགས་ནི་བེམས་པོ་ཡིན་ནོ་སྙམ་དུ་དགོངས་པའོ། །དེས་
ན་སེམས་ལས་གཞན་དུ་གྱུར་པའི་བྱེད་པ་པོ་བཟློག་གི་་
གཟུགས་ནི་བཀག་པ་མ་ཡིན་ནོ། །འཇིག་རྟེན་པ་ཡི་དེ་ཉིད་
དེ་ཀུན་རྫོབ་ཙམ་ལ་གནས་པ་ལ། ཕུང་པོ་འཇིག་རྟེན་ན་གྲགས་
ཏེ་ལྔ་ཆར་ཡོད་པ་ཡིན་ལ། དེ་ཉིད་རྣམ་པར་མི་རྟོག་པའི་ཡེ་ཤེས་
འཆར་བར་འདོད་པ་ན་ཞེས་པ་ནི་སྐྱེས་པའོ། །རྣལ་འབྱོར་པ་
ལ་གཟུགས་ལ་སོགས་པ་དེ་ལྔ་འབྱུང་བར་མི་འགྱུར་ཞེས་པ་ནི་
ཡོད་པ་དང་མེད་པ་ལ་སོགས་པའི་རང་བཞིན་གང་དུ་ཡང་སྣང་བ་་
མེད་པའོ། །དེའི་ཕྱིར་གཟུགས་མེད་ན་ནི་སེམས་ཡོད་པར་མ་
འཛིན་ཅིག །སེམས་ཡོད་པ་འདི་ནའང་གཟུགས་མེད་པར་མ་
འཛིན་ཅིག །དེ་དག་ཤེས་རབ་ཚུལ་མདོར་ཏེ་ཤེས་རབ་ཀྱི་ཕ་
རོལ་དུ་ཕྱིན་པའི་མདོ་ལས་སངས་རྒྱས་ཀྱིས། མཚུངས་པར་
སྤངས་པར་གསུངས་ཤིང་མངོན་པའི་ཆོས་ལས་ནི་རང་དང་་་
སྤྱིའི་མཚན་ཉིད་གསུངས་པས་ཡོད་པར་བསྟན་ཏོ། །གང་བདེན་
70

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
གཉིས་རིམ་པ་འདི་དག་བཤིག་ནས་ཀྱང་གྲུབ་པའི་མཐའ་སྒྲུབ་
པར་བྱེད་མོད་ཀྱི། ཁྱོད་ཀྱི་འདོད་པའི་རྫས་ནི་སྔར་བཀག་པས་
ན་འགྲུབ་པར་མི་འགྱུར། དེ་ཕྱིར་དེ་ལྟའི་རིམ་པས་དངོས་པོ་
རྣམས་གདོད་མ་ནས། དེ་ཉིད་གཟིགས་པ་འཕགས་པའི་ཡེ་ཤེས་
ལ་ལྟོས་ནས་མ་སྐྱེས་པ་དང་འཇིག་རྟེན་ལ་ལྟོས་ནས་སྐྱེས་པར་་
རིག་པར་བྱའོ། །སྨྲས་པ། དེ་ལྟ་ན་ཡང་ལུང་གཞན་ལས་སེམས་ཙམ་
ཞིག་ཡོད་པ་ཉིད་དུ་ངེས་ཏེ། ཇི་སྐད་དུ། ཕྱི་རོལ་སྣང་བ་ཡོད་མེད་
དེ༑ །སེམས་ནི་སྣ་ཚོགས་རྣམས་སུ་སྣང༌། །ལུས་དང་ལོངས་སྤྱོད་
གནས་འདྲ་བ། །སེམས་ཙམ་དུ་ནི་ངས་བཤད་དོ། །ཞེས་གསུངས་
པས་སོ། །བཤད་པར་བྱ་སྟེ། མདོ་སྡེ་གང་ལས་ཕྱི་རོལ་གྱི་སྣང་བ་
ཡོད་པ་མིན་ལ། སེམས་ནི་སྣ་ཚོགས་སུ་སྣང་ངོ་ཞེས་གསུངས་
པ་ནི། གཟུགས་ལ་ཤིན་ཏུ་ཆགས་པའི་སྐྱེ་བོ་གང་ཡིན་པ་དེ་
དག་ལ། གཟུགས་ཀྱི་རྐྱེན་ཅན་གྱི་ཉོན་མོངས་པ་བཟློག་པའི་
ཐབས་སུ་གསུངས་པ་ཡིན་ཏེ་དེ་ཡང་དྲང་དོན་ཉིད་ཡིན་ནོ། །
འདི་ནི་སྟོན་པས་དྲང་དོན་ཉིད་དུ་གསུངས་ཤིང༌། འདི་ནི་
དྲང་དོན་ཉིད་དུ་རིགས་པས་ཀྱང་འཐད་དོ། །མདོ་འདི་དྲང་
བའི་དོན་ཡིན་པ་འབའ་ཞིག་ཏུ་མ་ཟད་ཀྱི། རྣམ་པ་དེ་ལྟའི་མདོ་
སྡེ་གཞན་ཡང་ནི། དྲང་དོན་ཉིད་དུ་ལུང་འདིས་གསལ་བར་
བྱེད་པ་ཡིན་ནོ། །རྣམ་པ་དེ་ལྟ་བུའི་མདོ་སྡེ་གང་ཡིན་ཞེ་ན། ཇི་སྐད་
དུ༑ དགོངས་པ་ངེས་པར་འགྲེལ་པའི་མདོ་ལས། བརྟགས་པ་དང་
71

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
གཞན་གྱི་དབང་དང་ཡོངས་སུ་གྲུབ་པ་ཞེས་བྱ་བ་རང་བཞིན་གསུམ་
བསྟན་པ་ལས། བརྟགས་པ་མེད་པ་ཉིད་དང་། གཞན་གྱི་དབང་ཡོད་
པ་ཉིད་དང༌། དེ་བཞིན་དུ་ལེན་པའི་རྣམ་པར་ཤེས་པ་ཟབ་ཅིང་ཕྲ།
ས་བོན་ཐམས་ཅད་ཆུ་བོའི་རྒྱུན་ལྟར་འབབ། །བདག་ཏུ་རྟོག་པར་
གྱུར་ན་མི་རུང་ཞིང་། །བྱིས་པ་རྣམས་ལ་ངས་ནི་དེ་མ་བསྟན། །ཞེས་
བྱ་བ་ལ་སོགས་པ་སྟེ་འདི། ཇི་ལྟར་ནད་པ་ནད་པ་ལ། །སྨན་པས་
སྨན་རྣམས་གཏོང་བ་ལྟར། །སངས་རྒྱས་དེ་བཞིན་སེམས་ཅན་ལ། །
སེམས་ཙམ་དུ་ཡང་རབ་ཏུ་གསུངས། །ཞེས་བྱ་བའི་ལུང་འདིས་དྲང་
བའི་དོན་ཉིད་དུ་གསལ་བར་བྱེད་དོ། །དེ་བཞིན་ཏུ་བཅོམ་ལྡན་
འདས་ཀྱིས་མདོ་བརྗོད་པ་ལས། དེ་བཞིན་གཤེགས་པའི་སྙིང་པོ་
གསུངས་པ་དེ་བཅོམ་ལྡན་འདས་ཀྱིས་རང་བཞིན་གྱིས་འོད་གསལ་་་
བ་རྣམ་པར་དག་པས་ཐོག་མ་ནས་རྣམ་པར་དག་པ་ཉིད་མཚན་་་
སུམ་ཅུ་རྩ་གཉིས་དང་ལྡན་པ་སེམས་ཅན་ཐམས་ཅད་ཀྱི་ལུས་ཀྱི་་་་་
ནང་ན་མཆིས་པར་བརྗོད་དེ། བཅོམ་ལྡན་འདས་ཀྱིས་རིན་པོ་ཆེ་
རིན་ཐང་ཆེན་པོ་གོས་དྲི་མ་ཅན་གྱིས་ཡོངས་སུ་དཀྲིས་པ་ལྟར་ཕུང་་
པོ་དང་ཁམས་དང་སྐྱེ་མཆེད་ཀྱི་གོས་ཀྱིས་ཡོངས་སུ་དཀྲིས་པས།
འདོད་ཆགས་དང་ཞེ་སྡང་དང་གཏི་མུག་གིས་ཟིལ་གྱིས་གནོན་པ།
ཡོངས་སུ་རྟོག་པའི་དྲི་མས་དྲི་མ་ཅན་དུ་གྱུར་པ་སྟེ། རྟག་པ་བརྟན་
པ་ཐེར་ཟུག་པར་ནི་བརྗོད་ན་བཅོམ་ལྡན་འདས་དེ་བཞིན་གཤེགས་་
པའི་སྙིང་པོར་སྨྲ་བ་འདི་ནི་མུ་སྟེགས་བྱེད་ཀྱི་བདག་ཏུ་སྨྲ་བ་ཇི
72

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
ལྟར་འདྲ་བ་མ་ལགས། བཅོམ་ལྡན་འདས་མུ་སྟེགས་བྱེད་རྣམས་
ཀྱང་རྟག་པ་བྱེད་པ་པོ་མ་ཡིན་པ་ཡོན་ཏན་མེད་པ་ཁྱབ་པ་མི་་
འཇིག་པའོ། །ཞེས་བདག་ཏུ་སྨྲ་བ་སྟོན་པར་བྱེད་དོ། །བཅོམ་ལྡན་
འདས་ཀྱིས་བཀའ་སྩལ་པ། བློ་གྲོས་ཆེན་པོ་ངའི་དེ་བཞིན་གཤེགས་
པའི་སྙིང་པོ་བསྟན་པ་ནི་མུ་སྟེགས་ཅན་གྱི་བདག་ཏུ་སྨྲ་བ་དང་
མཚུངས་པ་མ་ཡིན་ཏེ། བློ་གྲོས་ཆེན་པོ་དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ནི། སྟོང་པ་
ཉིད་དང་། ཡང་དག་པའི་མཐའ་དང་། མྱ་ངན་ལས་འདས་པ་དང་།
མ་སྐྱེས་པ་དང་། མཚན་མ་མེད་པ་དང༌། སྨོན་པ་མེད་པ་ལ་སོགས་
པའི་ཚིག་གི་དོན་རྣམས་ལ་དེ་བཞིན་གཤེགས་པའི་སྙིང་པོར་བསྟན་་
པ་བྱས་ནས། བྱིས་པ་རྣམས་བདག་མེད་པས་འཇིགས་པར་འགྱུར་
བའི་གནས་རྣམ་པར་སྤང་བར་བྱ་བའི་དོན་དུ་དེ་བཞིན་གཤེགས་་་་
པའི་སྙིང་པོའི་སྒོ་བསྟན་པས་རྣམ་པར་མི་རྟོག་པའི་གནས་སྣང་བ་་་
མེད་པའི་སྤྱོད་ཡུལ་སྟོན་ཏེ། བློ་གྲོས་ཆེན་པོ་མ་འོངས་པ་དང་ད་
ལྟར་བྱུང་བའི་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་་་
ཀྱིས་བདག་ལ་མངོན་པར་ཞེན་པར་མི་བྱའོ། །བློ་གྲོས་ཆེན་པོ་དཔེར་
ན་རྫ་མཁན་ནི་འཇིམ་པའི་རྡུལ་གྱི་ཕུང་པོ་གཅིག་ལས་ལག་པ་དང་་
བཟོ་དང་། ལག་གཟུངས་དང་ཆུ་དང་སྲད་བུ་དང་ནན་ཏན་དང་
ལྡན་པ་ལས་སྣོད་རྣམ་པ་སྣ་ཚོགས་བྱེད་དོ། །བློ་གྲོས་ཆེན་པོ་དེ་
བཞིན་དུ། དེ་བཞིན་གཤེགས་པ་རྣམས་ཀྱང་ཆོས་ལ་བདག་མེད་པ་
73

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
རྣམ་པར་རྟོག་པའི་མཚན་ཉིད་ཐམས་ཅད་རྣམ་པར་ལོག་པ་དེ་ཉིད་
ཤེས་རབ་དང་ཐབས་ལ་མཁས་པ་དང་ལྡན་པ་རྣམ་པ་སྣ་ཚོགས་
ཀྱིས་དེ་བཞིན་གཤེགས་པའི་སྙིང་པོ་བསྟན་པའམ་བདག་མེད་པར་་་
བསྟན་པས་ཀྱང་རུང་སྟེ། རྫ་མཁན་བཞིན་དུ་ཚིག་དང་ཡི་གེའི་རྣམ་
གྲངས་རྣམ་པ་སྣ་ཚོགས་ཀྱིས་སྟོན་ཏེ། དེ་ལྟར་དེའི་ཕྱིར་བློ་གྲོས་ཆེན་
པོ་དེ་བཞིན་གཤེགས་པའི་སྙིང་པོ་བསྟན་པ་ནི་མུ་སྟེགས་བྱེད་ཀྱི་་་་་་
བདག་ཏུ་སྨྲ་བས་བསྟན་པ་དང་མི་འདྲའོ། །བློ་གྲོས་ཆེན་པོ་དེ་ལྟར་
དེ་བཞིན་གཤེགས་པ་རྣམས་ཀྱིས་མུ་སྟེགས་བྱེད་བདག་ཏུ་སྨྲ་བ་ལ་་་
མངོན་པར་ཞེན་པ་རྣམས་དྲང་བའི་ཕྱིར་དེ་བཞིན་གཤེགས་པའི་་་
སྙིང་པོ་བསྟན་པས། དེ་བཞིན་གཤེགས་པའི་སྙིང་པོ་སྟོན་ཏེ་ཡང་
དག་པའི་བདག་ཏུ་རྣམ་པར་རྟོག་པའི་ལྟ་བར་རྣམ་པར་ལྟུང་བའི་་་
བསམ་པ་ཅན་དག་རྣམ་པར་ཐར་པ་གསུམ་གྱི་སྤྱོད་ཡུལ་ལ་གནས་་་
པའི་བསམ་པ་དང་ལྡན་ཞིང་། མྱུར་དུ་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་ཇི་་་་
ལྟར་འགྱུར་ཏེ་ཞེས་བྱ་བ་དང་། ཡང་དེ་ཉིད་ལས། བློ་གྲོས་ཆེན་པོ་
སྟོང་པ་ཉིད་དང་མི་སྐྱེ་བ་དང་མི་གཉིས་པ་དང་། རང་བཞིན་མེད་
པའི་མཚན་ཉིད་སངས་རྒྱས་ཐམས་ཅད་ཀྱི་མདོ་སྡེའི་ནང་དུ་ཆུད་པ་
འདི་ཞེས་བསྟན་ཏེ། དེའི་ཕྱིར་དེ་ལྟར་ན་རྣམ་པ་དེ་ལྟ་བུའི་མདོ་སྡེ་
རྣམས་རྣམ་པར་ཤེས་པར་སྨྲ་བ་རྣམས་ཀྱིས་ངེས་པའི་དོན་ཉིད་དུ་་་
ཁས་བླངས་པ་ཐམས་ཅད་དྲང་བའི་དོན་ཉིད་ཡིན་པར་ལུང་འདིས་་
74

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
མངོན་པར་གསལ་བར་བྱས་ནས། རིགས་པས་དྲང་བའི་དོན་ཉིད་
དུ་གསལ་བར་བྱ་བའི་ཕྱིར། བཤད་པ། ཤེས་བྱ་མེད་ན་ཤེས་པ་
ཡང་བསལ་བ་ནི། བདེ་བླག་ཏུ་རྙེད་ཅེས་དགོངས་ནས་སངས་
རྒྱས་རྣམས་ཀྱིས་དེ་སྐད་དུ་གསུངས་སོ། །ཤེས་བྱ་མེད་ན་ཤེས་
པ་བཀག་པ་ཡང་འགྲུབ་པས། དང་པོར་ཤེས་བྱ་དགག་པར་
མཛད་པ་ཡིན་ནོ། །དེ་ལྟར་ལུང་གི་ལོ་རྒྱུས་ཐམས་ཅད་ཤེས་
པར་བྱས་ཏེ། མདོ་གང་དེ་ཁོ་ན་ཉིད་མ་ཡིན་པ་བཤད་པ་སྟེ་
ཕུང་པོ་ལ་སོགས་པ་སྟོན་པའི་དོན་ཅན་དེ་ནི། དྲང་དོན་
གསུངས་པའང་རྟོགས་ནས་དྲང་བར་བྱ་ཞིང་། སྟོང་པ་ཉིད་
ཀྱི་དོན་ཅན་དེ་ནི་ངེས་དོན་དུ་ཤེས་པར་གྱིས་ཤིག །ཇི་སྐད་དུ།
སྟོན་པ་བདེ་བར་གཤེགས་པས་བཤད་པ་ལྟར། །ངེས་དོན་མདོ་སྡེ་
དག་གི་བྱེ་བྲག་ཤེས། །གང་ལ་སེམས་ཅན་གང་ཟག་སྐྱེ་བུ་བསྟན། །
ཆོས་དེ་ཐམས་ཅད་དྲང་བའི་དོན་དུ་ཤེས། །ཞེས་བྱ་བ་དང་། དེ་
བཞིན་དུ། འཇིག་རྟེན་ཁམས་ནི་སྟོང་ཕྲག་ཏུ། །ང་ཡི་མདོ་རྣམས་
གང་གསུངས་པ། །ཡི་གེ་ཐ་དད་དོན་གཅིག་སྟེ། །ཡོངས་སུ་བསྒྲག་
པར་ནུས་མ་ཡིན། །དངོས་པོ་གཅིག་ནི་བསམ་བྱས་ནས། །དེ་དག་
ཐམས་ཅད་བསྒོམས་འགྱུར་ཏེ། །སངས་རྒྱས་ཀུན་ཀྱི་ཆོས་མང་པོ། །
ཇི་སྙེད་རབ་ཏུ་བསྟན་པ་རྣམས། །ཆོས་རྣམས་ཀུན་ཀྱི་བདག་མེད་
ཡིན༑ །མི་གང་དོན་ལ་མཁས་རྣམས་ཀྱིས། །གནས་འདི་ལ་ནི་བསླབ་
བྱས་ན། །སངས་རྒྱས་ཆོས་རྣམས་རྙེད་མི་དཀའ། །ཞེས་གསུངས་སོ། །
75

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
དེ་བཞིན་དུ་འཕགས་པ་བློ་གྲོས་མི་ཟད་པ་ལ་སོགས་པའི་མདོ་དག་་
ལས་འདི་ལྟར་དྲང་བའི་དོན་གྱི་མདོ་ནི་གང་ཞེ་ན། མདོ་གང་ལས་
ཀུན་རྫོབ་གསུངས་པ་འདི་ནི་དྲང་བའི་དོན་ཡིན་ནོ། །ངེས་པའི་དོན་
གྱི་མདོ་གང་ཞེ་ན། མདོ་གང་ལས་དོན་དམ་པའི་བདེན་པ་མངོན་དུ་
བྱ་པའི་ཕྱིར་གསུངས་པ་འདི་ནི་ངེས་པའི་དོན་ཏོ། །མདོ་གང་ནས་
ཚིག་དང་ཡི་གེ་སྣ་ཚོགས་སུ་གསུངས་པ་དེ་ནི་དྲང་བའི་དོན་ཡིན་ལ།
མདོ་གང་ཟབ་པ་བལྟ་བར་དཀའ་བ་ཁོང་དུ་ཆུད་པར་དཀའ་བར་་་
གསུངས་པ་དེ་ནི་ངེས་པའི་དོན་ཡིན་ལ། མདོ་གང་བདག་དང་
སེམས་ཅན་དང་། ·སྲོག་དང༌། གསོ་བ་པོ་དང་། སྐྱེས་བུ་དང་། གང་
ཟག་དང་། ཤེད་ལས་སྐྱེས་དང༌། ཤེད་བུ་དང༌། བྱེད་པ་པོ་དང་།
ཚོར་བ་པོའི་སྒྲ་དང༌། སྐད་སྣ་ཚོགས་པ་བདག་པོ་མེད་པ་ལ་བདག་
པོ་ཡོད་པ་བཞིན་དུ་གསུངས་པ་ནི་དྲང་བའི་དོན་ཡིན་ལ། མདོ་གང་
ལས་སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པ་
དང་༑ མངོན་པར་འདུ་བྱེད་པ་མེད་པ་དང༌། མ་བྱུང་བ་དང་། མ་
སྐྱེས་པ་དང་། དངོས་པོ་མེད་པ་དང་། སེམས་ཅན་མེད་པ་དང་།
སྲོག་མེད་པ་དང་། གང་ཟག་མེད་པ་དང༌། བདག་པོ་མེད་པ་དང་།
རྣམ་པར་ཐར་པའི་སྒོ་གསུངས་པ་དེ་ནི་ངེས་པའི་དོན་ཡིན་ནོ། །
ཞེས་རྒྱས་པར་གསུངས་སོ། །ཕྱོགས་ཙམ་ཞིག་ནི་བརྗོད་པར་བྱ་སྟེ།
དཔེར་ན་སྦྲུལ་ནི་ཐག་པའི་བསྡོགས་པ་རྟེན་ཅིང་འབྲེལ་བར་འབྱུང་་
བ་ལ་བརྟགས་པ་ཡིན་ཏེ། དེ་དེ་ལ་ཡོད་པ་མ་ཡིན་པའི་ཕྱིར་རོ། །དེ་
76

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
སྦྲུལ་དངོས་པོ་ལ་ནི་ཡོངས་སུ་གྲུབ་པ་ཡིན་ཏེ། ཀུན་ཏུ་མ་བརྟགས་
པའི་ཕྱིར་རོ། །དེ་བཞིན་དུ་རང་བཞིན་ཡང་གཞན་གྱི་དབང་བྱས་པ་
ཅན་ལ་ནི་ཀུན་ཏུ་བརྟགས་པ་ཡིན་ཏེ། རང་བཞིན་དག་ནི་བཅོས་
མིན་དང་། །གཞན་ལ་ལྟོས་པ་མེད་པ་ཡིན། །ཞེས་འབྱུང་བས། ངོ་བོ་
ཉིད་ནི་བྱས་པ་ཅན་མ་ཡིན་ནོ། །བཟུང་བཞིན་པའི་རྟེན་ཅིང་འབྲེལ་
བར་འབྱུང་བ་བྱས་པ་ཅན་གཟུགས་བརྙན་དང་འདྲ་བ་ལ་བརྟགས་་
པ་གང་ཡིན་པ་དེ་ནི་སངས་རྒྱས་ཀྱི་སྤྱོད་ཡུལ་ལ་ནི་དངོས་ཡིན་ཏེ།
ཀུན་ཏུ་མ་བརྟགས་པའི་ཕྱིར་ཏེ། དངོས་པོ་བྱས་པ་ཅན་ལ་མ་རེག་
པར་རང་བཞིན་འབའ་ཞིག་མངོན་སུམ་དུ་མཛད་པས་དེ་ཉིད་
ཐུགས་སུ་ཆུད་པའི་ཕྱིར་སངས་རྒྱས་ཞེས་བརྗོད་དོ། །དེའི་ཕྱིར་དེ་
ལྟར་བརྟགས་པ་དང་གཞན་གྱི་དབང་དང་ཡོངས་སུ་གྲུབ་པ་ཞེས་བྱ་
བ་ངོ་བོ་ཉིད་གསུམ་རྣམ་པར་བཞག་པ་རྟོགས་པར་བྱས་ནས།
མདོའི་དགོངས་པ་རྣམ་པར་བཤད་པར་བྱའོ། །གཟུང་བ་དང་
འཛིན་པ་གཉིས་ནི་གཞན་གྱི་དབང་ལས་མ་གཏོགས་པར་དངོས་པོ་་
མེད་པའི་ཕྱིར་ན། གཞན་གྱི་དབང་ལ་དེ་གཉིས་ཀུན་ཏུ་བརྟགས་པ་
ཉིད་བསམ་པར་བྱས་ཏེ། སྤྲོས་པས་ཆོག་གོ། །ད་ནི་གཉིས་ཀ་ལས་སྐྱེ་
བ་བསལ་བར་འདོད་ནས་བཤད་པ། འདིར་གཅེར་བུ་པ་ཚིག་གི་
དོན་དགུ་ཁས་ལེན་པ་དག་གིས་ལུགས་ལྟར། བདག་དང་གཞན་
གཉིས་ལས་སྐྱེ་བའང་རིགས་པའི་ངོ་བོ་མ་ཡིན་ཏེ་གང་གི་་་་་་
ཕྱིར་ཞེ་ན། བཤད་ཟིན་པའི་ཉེས་པ་དེ་དག་ཐམས་ཅད་ཐོག་ཏུ་
77*

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
འབབ་པ་ཡིན་པའི་ཕྱིར་རོ། །འདི་ནི་འཇིག་རྟེན་ལས་མིན་ལ་
དེ་ཉིད་དུ་ཡང་འདོད་པ་མིན་ཏེ། གང་གི་ཕྱིར་བདག་གཞན་རེ་
རེ་ལས་ནི་སྐྱེ་བ་འགྲུབ་པ་ཡོད་པ་མ་ཡིན་པ་ཉིད་ཀྱི་ཕྱིར་རོ། །
འདིར་ངོ་བོ་ཉིད་སྨྲ་བ་ནི་དངོས་པོ་རྣམས་ཀྱི་སྐྱེ་བ་ནི་ངོ་བོ་ཉིད་་་་
ལས་འབྱུང་བ་ཁོ་ནའོ། །ཞེས་ཟེར་རོ། །འདིར་བཤད་པར་བྱ་སྟེ།
གལ་ཏེ་རྒྱུ་མེད་པ་ཁོ་ནར་སྐྱེ་བར་ལྟ་ཞིག་འགྱུར་ན་ནི། དེ་ཚེ་
དངོས་པོ་མཐའ་དག་རྟག་ཏུ་རྒྱུ་ཡིན་མིན་ཐམས་ཅད་ལས་་་་་་་་
ཀྱང་ཐམས་ཅད་སྐྱེ་བར་འགྱུར་ཞིང༌། འབྲས་བུ་འབྱུང་བའི་
ཆེད་དུ་འཇིག་རྟེན་འདི་ཡིས་ས་བོན་ལ་སོགས་ནི། དཀའ་བ་
བརྒྱ་ཕྲག་དག་གི་སྒོ་ནས་སྡུད་པར་བྱེད་པར་ཡང་མི་འགྱུར་་་
རོ༑།གཞན་ཡང་གལ་ཏེ་འགྲོ་བ་འདི་དག་རྒྱུ་ཡིས་སྟོང་པར་གྱུར་
ན་ནམ་མཁའ་ཡི། ཨུཏྤ་ལ་ཡི་དྲི་དང་མདོག་ཇི་ལྟ་བ་བཞིན་
གཟུང་དུ་མེད་པར་འགྱུར་བ་ཉིད་ན། ཤིན་ཏུ་ཆེས་བཀྲ་བའི་
འཇིག་རྟེན་རྣམས་འཛིན་པའང་ཡིན་པ་དེ་ཡི་ཕྱིར་ན། སྔོན་
པོའི་རྣམ་པ་ཅན་གྱི་རང་གི་བློ་ནི་སྔོན་པོ་ཁོ་ན་ལས་སྐྱེ་བ་བཞིན་་་
དུ་འཇིག་རྟེན་རྒྱུ་ལས་ཡིན་པར་ཤེས་པར་གྱིས། སྨྲས་པ། འགྲོ་
བ་སྣ་ཚོགས་པ་མཐའ་དག་གི་རྒྱུར་གྱུར་པ་ས་དང་ཆུ་དང་མེ་དང་་་་་
རླུང་ཞེས་བྱ་བ་རྣམས་སོ། །ནུར་ནུར་པོ་ལ་སོགས་པ་འབྱུང་བ་ཆེན་
པོའི་ཁྱད་པར་ཡོངས་སུ་སྨིན་པ་ལས་བློ་དག་སྐྱེ་ཞིང་འབྱུང་ངོ་། །
དེའི་ཕྱིར་ཕྱི་རོལ་དང་ནང་གི་དངོས་པོ་རྣམས་ནི་འཇིག་རྟེན་འདིའི་
78

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
རྒྱུ་ལས་འབྱུང་བ་ཁོ་ན་ཡིན་གྱི། གང་དུ་བྱས་པའི་ལས་ཀྱི་རྣམ་པར་
སྨིན་པ་འདིར་རམ། འདིར་བྱས་པའི་རྣམ་པར་སྨིན་པ་འཇིག་རྟེན་
གཞན་དུ་འབྱུང་བ་འཇིག་རྟེན་ཕ་རོལ་དག་ཡོད་པ་ཉིད་ནི་མ་ཡིན་་
ནོ༑།བཤད་པ། འབྱུང་བ་བཞི་པོ་དེ་དག་བདག་ཉིད་གང་ཞིག་
གིས་ཏེ་རང་བཞིན་དང་བཅས་པ་ཉིད་ཀྱིས་ནི་ཁྱོད་ཀྱི་བློའི་ཡུལ་་
དུ་འགྱུར་བ་གང་ཡིན་པ་དེ་འབྱུང་བ་དེ་ཡི་བདག་ཉིད་ཅན་ནི་་
མ་ཡིན་ན། གང་ལ་ཡིད་ཀྱི་མུན་པ་འཐུག་པོ་འཇིག་རྟེན་འདི་
ཉིད་དུ་ཡོད་པ། དེས་ནི་ཇི་ལྟར་ན་ཆེས་ལྐོག་ཏུ་གྱུར་པའི་
འཇིག་རྟེན་ཕ་རོལ་ཡང་དག་པར་རྟོགས་པར་འགྱུར། གཞན་
ཡང་འཇིག་རྟེན་ཕ་རོལ་འགོག་པར་བྱེད་པའི་དུས་སུ་བདག་་
ཉིད་ནི། ཤེས་བྱའི་རང་བཞིན་ལ་ཕྱིན་ཅི་ལོག་ཏུ་ལྟ་བར་
རྟོགས་པར་བྱ་སྟེ། ཕྱིན་ཅི་ལོག་དེ་ཡི་ལྟ་བའི་རྣམ་པའི་རྟེན་དུ་
མཚུངས་པའི་ལུས་དང་ལྡན་པ་ཉིད་ཀྱི་ཕྱིར། གང་གི་ཚེ་འབྱུང་
བའི་བདག་ཉིད་ཡོད་པ་ཉིད་དུ་ཁས་ལེན་པ་དེ་ཚེ་བཞིན་ནོ། །
འབྱུང་བ་དེ་དག་ཇི་ལྟར་སྐྱེ་བ་དང་ཡོད་པ་མིན་པ་དེ་ལྟར་་་་་
སྔར་བཤད་ཟིན་ཏེ། གང་གི་ཕྱིར་ན་གོང་དུ་རང་དང་གཞན་
ལས་དང་གཉིས་ཀ་ལས། སྐྱེ་དང་རྒྱུ་མེད་པ་ལས་སྐྱེ་བ་དངོས་
པོ་རྣམས་ཐུན་མོང་དུ་ནི་བཀག་ཟིན་པ་དེ་ཡི་ཕྱིར། མ་བཤད་
པའི་འབྱུང་བ་འདི་དག་ལྟ་ཞིག་ཡོད་པ་མ་ཡིན་ནོ། །དེ་བཞིན་
དུ༑ ཐམས་ཅད་མཁྱེན་པ་ལ་སྐུར་པ་འདེབས་པ་དང་། དངོས་པོ་
79

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
ཡོད་པ་ཉིད་དུ་སྨྲ་བ་དང་། དངོས་པོ་མེད་པ་ཉིད་དུ་སྨྲ་བ་དང་།
དབང་ཕྱུག་དང་དུས་དང་རྡུལ་དང་རང་བཞིན་དང་ངོ་བོ་ཉིད་སྨྲ་་་
བ་རྣམས་དང༌། དེ་དག་ལས་གཞན་པ་རྣམས་ལ་ཡང་རང་གི་ཇི་ལྟ་
བ་ཡིན་པ་སྨྲ་བ་ན་རྟོགས་པ་ཕྱིན་ཅི་ལོག་ཉིད་སྦྱར་བར་བྱའོ། །འདི་
ལྟ་སྟེ། རྫོགས་པའི་སངས་རྒྱས་འགོག་པར་བྱེད་པའི་དུས་སུ་བདག་
ཉིད་ནི། ཤེས་བྱའི་རང་བཞིན་ཕྱིན་ཅི་ལོག་ཏུ་ལྟ་བར་རྟོགས་བྱ་སྟེ།
དེ་ཡི་ལྟ་བའི་རྣམ་པའི་རྟེན་མཚུངས་ལུས་དང་ལྡན་ཉིད་ཕྱིར། གང་
ཚེ་འབྱུང་བའི་བདག་ཉིད་ཡོད་ཉིད་ཁས་ལེན་དེ་ཚེ་བཞིན། ཞེས་བྱ་
བ་ལ་སོགས་པ་སྦྱར་བར་བྱ་སྟེ། ཡོད་པ་དང་མེད་པ་ཉིད་དུ་ལྟ་བ་
ཐམས་ཅད་དགག་པར་འདོད་པའི་ཕྱིར་རོ། །ཁོ་བོ་ཅག་ལ་ནི་གནས་
སྐབས་འགར་ཡང་མི་འདོད་པ་ཡོད་པ་མ་ཡིན་ཏེ། དེའི་ཕྱིར་མཁས་
པས་ཡོངས་སུ་བསྒྱུར་ལ་ཚིགས་སུ་བཅད་པ་འདི་ཉིད་ཀྱིས་གཞན་་་་
གྱིས་ཡོངས་སུ་བརྟགས་པའི་ཕྱོགས་སྔ་མ་མ་ལུས་པ་བསལ་བར་ངེས་
པར་བྱ་སྟེ། རྟོག་པའི་དྲྭ་བ་མ་ལུས་པར་བཀག་པ་དོན་དམ་པའི་ཡེ་
ཤེས་གྲུབ་པར་མངོན་པར་འདོད་པའི་ཕྱིར་རོ། །ཅི་སྟེ་ཁྱོད་ལ་ཡང་
ཐལ་བར་འགྱུར་བ་འདི་ཙམ་མཚུངས་སོ་སྙམ་ན། དེ་ཡང་ཡོད་པ་མ་
ཡིན་ཏེ་ཁོ་བོ་ཅག་ཕྱིན་ཅི་ལོག་པར་སྒྲུབ་པ་ལ་དཔེ་མེད་པའི་ཕྱིར་་་་
རོ༑ །འཇིག་རྟེན་གཞན་རྟོགས་ཡོད་པ་ཉིད་དུ་རྟོགས་པའི་དུས་སུ་
བདག །ཤེས་བྱའི་རང་བཞིན་དམ་པའི་དོན་ནི་ལྟ་བ་རྟོགས་བྱ་སྟེ།
བདག་ཉིད་ལྟ་བའི་རྣམ་པའི་རྟེན་མཚུངས་ལུས་དང་ལྡན་ཉིད་ཕྱིར།
80

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
གང་གི་ཚེ་ནི་བདག་མེད་རྟོགས་པར་ཁས་ལེན་དེ་ཚེ་བཞིན། ཞེས་བྱ་
བར་བརྗོད་པར་ནུས་པ་ཡང་ཡིན་ནོ། །དེ་བཞིན་དུ། འདི་ན་ཐམས་
ཅད་མཁྱེན་པ་ཡོད་ཅེས་རྟོགས་པའི་དུས་སུ་བདག །ཤེས་བྱའི་རང་
བཞིན་དམ་པའི་དོན་ནི་ལྟ་བར་རྟོགས་བྱ་སྟེ། གཏན་ཚིགས་དང་
དཔེ་དག་ནི་དེ་གཉིས་ཁོ་ནའོ། །དེ་བཞིན་དུ་དངོས་པོ་ཐམས་ཅད་
ངེས་པ་ལ་ཡང་སྦྱར་བར་བྱའོ། །དེའི་ཕྱིར་ཚུལ་འདིས་ནི། དེ་ཉིད་དེ་
ལས་འབྱུང་མིན་གཞན་དག་ལས་ལྟ་ག་ལ་ཞིག །གཉི་ག་ལས་ཀྱང་མ་
ཡིན་རྒྱུ་མེད་པར་ནི་ག་ལ་ཡོད། །ཅེས་གང་དམ་བཅས་པར་གྱུར་པ་
དེ་རབ་ཏུ་བསྒྲུབས་པ་ཡིན་ནོ།། །འདིར་སྨྲས་པ། གལ་ཏེ་དངོས་པོ་
རྣམས་བདག་དང་གཞན་དང་གཉི་ག་དང་རྒྱུ་མེད་པ་ལས་མི་སྐྱེ་ན།
འོ་ན་ཇི་ལྟར་སྐྱེ་བཤད་པ་གལ་ཏེ་དངོས་པོ་རྣམས་ལ་རང་བཞིན་་་་་
འགའ་ཞིག་ཡོད་ན་ནི་སྐྱེ་བའི་རྣམ་པར་རྟོག་ཏེ་གཞན་མི་སྲིད་པའི་་
ཕྱིར༑ ཐེ་ཚོམ་མེད་པར་དེ་བདག་གམ་གཞན་ནམ་གཉི་གའམ་རྒྱུ་
མེད་པ་ཞིག་ལས་སྐྱེ་བའམ་དམིགས་པར་འགྱུར་བ་ཞིག་གོ། །གང་
དག་དབང་ཕྱུག་ལ་སོགས་པ་དག་ལས་དངོས་པོ་རྣམས་སྐྱེ་བར་
མངོན་པར་འདོད་པ་དེ་དག་གི་ལྟར་ན་ཡང་། དབང་ཕྱུག་ལ་སོགས་
པ་དེ་དག་བདག་ཏུ་གྱུར་པའམ། གཞན་ཏུ་གྱུར་པའམ། གཉི་གར་
གྱུར་པ་ཞིག་ཏུ་འགྱུར་བས་དབང་ཕྱུག་ལ་སོགས་པ་རྒྱུར་སྨྲ་བ་དག་་
ཀྱང་བཤད་ཟིན་པའི་སྐྱོན་ལས་མི་འདའ་སྟེ། དེའི་ཕྱིར་སྐྱེད་པར་
བྱེད་པའི་རྒྱུའི་རྣམ་པར་རྟོག་པ་གཞན་ལྔ་པ་ཡོད་པ་མ་ཡིན་ནོ། །
81

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
དེའི་ཕྱིར་གཞན་མེད་པའི་ཕྱིར་རྣམ་པར་རྟོག་པ་བཞིས་སྐྱེ་བ་བཀག་
པའི་ཕྱིར་དངོས་པོ་རྣམས་ཀྱི་རང་བཞིན་སྐྱེ་བ་མེད་དོ་ཞེས་བསྟན་
པའི་ཕྱིར། གང་གི་ཕྱིར་ན་བདག་དང་གཞན་དང་བདག་གཞན་
གཉིས་ཀ་ལས་སྐྱེ་བ་དང༌། རྒྱུ་ལ་མ་ལྟོས་པའང་ཡོད་པ་མིན་
པས་དངོས་པོ་རྣམས་རང་བཞིན་དང་བྲལ་བའོ། །སྨྲས་པ། གལ་
ཏེ་དངོས་པོ་རྣམས་ཀྱི་རང་བཞིན་སྐྱེ་བ་མེད་པ་ཉིད་ཡིན་ན། འོ་ན་
མ་སྐྱེས་པ་སྔོན་པོ་ལ་སོགས་པ་རྣམས་ཅི་ལྟར་བཟུང་བཤད་པ།
གང་གིས་སྤྲིན་ཚོགས་དང་མཚུངས་གཏི་མུག་སྟུག་པོ་འཇིག་་་་
རྟེན་ལ། ཡོད་པ་དེས་ན་ཡུལ་རྣམས་ལོག་པ་རང་བཞིན་དང་
བཅས་པ་དག་ཏུ་སྣང་བར་འགྱུར་ཏེ། ཇི་ལྟར་རབ་རིབ་ཀྱི་
མཐུ་ཡིས་གང་ཟག་འགའ་ཞིག་ལ་སྐྲ་ཤད་དང་ཟླ་བ་གཉིས་་་་་་་
དང་༑ རྨ་བྱའི་མདོངས་དང་སྦྲང་མ་ལ་སོགས་པའི་རྣམ་པ་
ལོག་པར་འཛིན་པར་བྱེད་པ་དེ་བཞིན་དུ་ནི་གཏི་མུག་གི་
སྐྱོན་གྱི་དབང་གིས་མི་མཁས་པས། འདུས་བྱས་ལྟ་ཞིག་སྣ་
ཚོགས་པའི་བློ་གྲོས་ཀྱིས་ནི་ཡོད་མེད་སོགས་སུ་རྟོགས་པར་་་་་་་
འགྱུར༑ གལ་ཏེ་གཏི་མུག་ལ་བརྟེན་ནས་ལས་འདུ་བྱེད་འབྱུང་
ལ་གཏི་མུག་མེད་པར་དེ། མི་འབྱུང་ཞེས་བྱར་མི་མཁས་པ་ཁོ་
ནས་རྟོགས་པར་གོར་མ་ཆག་པ་ཡིན་ཏེ་འདི་གཉི་ག་གདོད་མ་་་་
ནས་སྐྱེ་བ་མེད་པར་མ་རྟོགས་པའི་ཕྱིར་རོ། །དངོས་པོ་ཡོད་མེད་དུ་
ལྟ་བའི་རྣམ་པར་རྟོག་པ་དང་བྲལ་བའི་བློ་གྲོས་བཟང་པོའི་ཉི་་་་་་་
82

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
མས་གཏི་མུག་གི་མུ ན་པ་སྟུག་པོ་རྣམ་པར་བསལ་བ་ཡི།
མཁས་པ་དག་ནི་གང་རྟེན་ཅིང་འབྲེལ་བར་འབྱུང་བ་དེ་ནི་སྟོང་་་
པ་ཉིད་དོ་ཞེས་ཁོང་དུ་ཆུད་ཅིང་གྲོལ་བར་འགྱུར། སྨྲས་པ།
གལ་ཏེ་དངོས་པོ་རྣམས་དེ་ཉིད་དུ་མེད་ན། ཐ་སྙད་དུ་ཡང་
མོ་གཤམ་གྱི་བུ་ཇི་བཞིན། དེ་དག་མེད་པ་ཉིད་དུ་འགྱུར་བ་དེ་
ཡི་ཕྱིར། དེ་དག་རང་བཞིན་གྱིས་ནི་ཡོད་པ་ཉིད་དོ། །བཤད་
པ༑ གང་དག་རབ་རིབ་ཅན་སོགས་ཀྱི་ཡུལ་དུ་འགྱུར་བ། སྐྲ་
ཤད་ལ་སོགས་པ་དེ་དག་མ་སྐྱེས་པས། རེ་ཞིག་དེ་དག་ཉིད་
ལ་རྩོད་པར་བྱ་སྟེ། ཕྱི་ནས་མ་རིག་པའི་རབ་རིབ་རྗེས་སུ་
འབྲེལ་བ་ལ་རྩོད་པར་བྱའོ། །གལ་ཏེ་རྨི་ལམ་དང་དྲི་ཟའི་གྲོང་
ཁྱེར་བཅས་པ་དང་། སྨིག་རྒྱུའི་ཆུ་དང་མིག་འཕྲུལ་དང་
གཟུགས་བརྙན་ལ་སོགས་པ་སྐྱེ་བ་མེད་པ་མཐོང་ན་ཡོད་པ་་་་་
ཉིད་མིན་པ་མཚུངས་ཀྱང༌། ཁྱོད་ལ་ཇི་ལྟར་རྨི་ལམ་ལ་སོགས་
པ་དེར་སྣང་བར་འགྱུར་ལ་མོ་གཤམ་གྱི་བུ་ནི་རྣམ་པ་ཀུན་ཏུ་སྣང་་
བ་མ་ཡིན་པ་དེ་མི་རིགས་སོ། །དེ་ཁོ་ན་ཉིད་དུ་འདི་རྣམས་ཇི་
ལྟར་སྐྱེ་བ་མེད་ཀྱང་། མོ་གཤམ་གྱི་བུ་ལྟར་གང་གི་ཕྱིར་འཇིག་
རྟེན་གྱི་མཐོང་བའི་ཡུལ་དུ་མི་འགྱུར་བ་མ་ཡིན་པ། དེ་ཡི་
ཕྱིར་ན་ཁྱོད་ཀྱི་སྨྲ་བ་འདི་ནི་མ་ངེས་པ་ཁོ་ནའོ། །མོ་གཤམ་གྱི་
བུ་ལ་རང་གི་བདག་ཉིད་ཀྱིས། སྐྱེ་བ་དེ་ཁོ་ན་ཉིད་དུ་མེད་
ཅིང་འཇིག་རྟེན་དུའང༌། ཡོད་པ་མིན་པ་དེ་བཞིན་དུ་དངོས་
83

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
པོ་འདི་དག་ཀུན་ངོ་བོ། ཉིད་ཀྱིས་འཇིག་རྟེན་དང་དེ་ཁོ་ན་
ཉིད་དུ་མ་སྐྱེས་པར་རིགས་པར་བྱའོ། །དེ་ཕྱིར་འདི་ལྟར་སྟོན་
པས་ཆོས་རྣམས་ཀུན། གདོད་མ་ནས་ཡེ་ཤེས་ཞི་བའི་ཡུལ་ཡིན་
པས་ཞི་ཞིང་སྐྱེ་བ་དང་བྲལ་བ་རང་བཞིན་གྱིས། ཡོངས་སུ་མྱ་
ངན་འདས་པ་གསུངས་པར་གྱུར་པ། དེ་ཕྱིར་རྟག་ཏུ་སྐྱེ་བ་
ཡོད་པ་མ་ཡིན་ནོ། །གལ་ཏེ་བུམ་པ་ལ་སོགས་པ་རྣམས་ཀུན་རྫོབ་
ཏུ་རང་བཞིན་གྱིས་མི་སྐྱེ་ན་འོ་ན་ཅི་ལྟར་སྣང་བར་འགྱུར་ཞེ་ན།
བུམ་སོགས་འདི་དག་དེ་ཁོ་ན་ཉིད་དུ་མེད་ཅིང༌། འཇིག་རྟེན་
ན་རབ་ཏུ་གྲགས་པར་ཡོད་པ་ཇི་བཞིན་དུ། དེ་བཞིན་འགྲོ་བའི་
དངོས་པོ་ཐམས་ཅད་ཡོད་པར་འགྱུར་བས་ན། མོ་གཤམ་གྱི་བུ་
དང་མཚུངས་པར་ཐལ་བར་མི་འགྱུར་རོ། །གང་གི་ཕྱིར་རྒྱུ་
མེད་པ་དང་དབང་ཕྱུག་གི། རྒྱུ་ལ་སོགས་དང་བདག་དང་
གཞན་དང་གཉིས་ཀ་ལས། དངོས་པོ་རྣམས་སྐྱེ་བར་འགྱུར་བ་
མ་ཡིན་པ། དེ་ཕྱིར་བརྟེན་ནས་བརྟགས་པ་ཙམ་དུ་རབ་ཏུ་སྐྱེ་
བར་འགྱུར། གང་གི་ཕྱིར་དངོས་པོ་རྣམས་བརྟེན་ནས་རབ་ཏུ་
འབྱུང་བས། བདག་ལས་སྐྱེ་བ་སོགས་ཀྱི་རྟོག་པ་འདི་དག་གིས་
བརྟགས་པར་མི་ནུས་པས། དེ་ཕྱིར་རྟེན་ཅིང་འབྲེལ་བར་
འབྱུང་བ་རྐྱེན་ཉིད་འདི་པ་ཙམ་གྱི་རིགས་པ་འདི་ཡིས་ནི། ལྟ་བ་
ངན་པའི་དྲ་བ་མཐའ་དག་གཅོད་པར་བྱེད་དོ། །རྣམ་པར་རྟོག་
པ་རྣམས་ཡུལ་དངོས་པོ་རུ་གྲུབ་པ་ཞིག་ཡོད་ན་ཡོད་པར་འགྱུར་
84

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
བ་སྟེ། དངོས་པོ་ཇི་ལྟར་མེད་པར་སྔར་ཡོངས་སུ་དཔྱད་ཟིན་
པས དངོས་པོ་མེད་པར་རྟོག་པ་སྣ་ཚོགས་པ་འདི་རྣམས་མི་
འབྱུང་སྟེ་དཔེར་ན། བུད་ཤིང་མེད་པར་མེ་ཡོད་པ་མིན་པ་དེ་
བཞིན་ནོ། །དེའི་ཕྱིར་སོ་སོའི་སྐྱེ་བོ་རྣམས་ནི་ཆོས་ཉིད་ཀྱི་དོན་མི་
ཤེས་པས་རྟོག་པས་བཅིངས་ལ། ཆོས་ཉིད་ཐུགས་སུ་ཆུད་པའི་མི་
རྟོག་པའི་རྣལ་འབྱོར་པ་ནི་གྲོལ་བར་འགྱུར་བས། རྟོག་པ་
རྣམས་ལོག་པར་གྱུར་པ་གང་ཡིན་པ་དེ། རྣམ་པར་དཔྱོད་
པའི་འབྲས་བུར་ཡིན་པ་མཁས་པ་རྣམས་ཀྱིས་གསུངས་ཏེ། ཇི་
སྐད་དུ། དངོས་པོ་རང་བཞིན་གྱིས་ཡོད་ན། །སྟོང་མཐོང་ཡོན་ཏན་
ཅི་ཞིག་ཡོད། །རྟོག་པས་མཐོང་བ་འཆིང་བ་སྟེ། །དེ་ཉིད་འདིར་ནི་
འགོག་པ་ཡིན། །ཞེས་གསུངས་ཏེ་རྟོག་པ་མ་ལུས་པ་བཀག་པ་ཉིད་
སློབ་དཔོན་གྱིས། དབུ་མའི་བསྟན་བཅོས་ལས་བཤད་པའི་རྣམ་པར་
དཔྱོད་པའི་འབྲས་བུར་རྣམ་པར་བཞག་གོ། །དེ་ཉིད་ཀྱི་ཕྱིར་སློབ་
དཔོན་གྱིས་དབུ་མའི་བསྟན་བཅོས་ལས་རྣམ་པར་དཔྱད་པ་ཆེན་
པོ་མཛད་པ་དེ་ནི་རྩོད་པ་ལ་ཆགས་ཏེ་གཞན་ཟིལ་གྱིས་མནན་
པའི་ཕྱིར། མ་མཛད་གདུལ་རྣམས་རྣམ་པར་གྲོལ་བའི་ཕྱིར་ནི་
དེ་ཉིད་བསྟན། གལ་ཏེ་དེ་ཉིད་རྣམ་པར་བཤད་པར་བྱས་པ་
ན༑ གཞན་གྱི་གཞུང་འཇིག་པར་འགྱུར་ན་རྩོད་པ་ལྷུར་ལེན་
པའི་སྐྱོན་གྱི་ཉེས་པ་མེད། གལ་ཏེ་རྩོད་པའི་ཕྱིར་ཆོས་ཉེ་བར་
བསྟན་ན་ནི་དེའི་ཚེ་ཐེ་ཚོམ་མེད་པར་གཞན་གྱི་ཕྱོགས་སྐྱོན་དང་་་་་་
85

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
ལྡན་པ་ལ་སྡང་ཞིང་རང་གི་ཕྱོགས་རིགས་པ་དང་ལྡན་པ་ལ་རྗེས་སུ་
ཆགས་པར་འགྱུར་བས་རྟོག་པ་ལྡོག་པ་ཉིད་མི་སྲིད་དོ། །ཅིའི་ཕྱིར་
ཞེ་ན། རང་གི་ལྟ་བ་ལ་ཆགས་པ་དང་དེ་བཞིན་དུ། གཞན་གྱི་
ལྟ་བ་ལ་འཁྲུག་པ་གང་ཡིན་པ་དེ་ནི་རྟོག་པ་ཉིད་དོ། །དེ་ཕྱིར་
འདོད་ཆགས་དང་ཁོང་ཁྲོ་རྣམ་པར་བསལ་ཏེ། རྣམ་པར་
དཔྱོད་པ་དང་ལྡན་པ་ནི་མྱུར་དུ་གྲོལ་བར་འགྱུར་ཏེ། ཇི་སྐད་དུ།
རྩོད་མེད་ཆེ་བའི་བདག་ཉིད་ཅན། །དེ་དག་ལ་ནི་ཕྱོགས་མེད་དོ། །
གང་རྣམས་ལ་ནི་ཕྱོགས་མེད་པ། །དེ་ལ་གཞན་ཕྱོགས་ག་ལ་ཡོད། །
ཅེས་དང༌། རང་གི་ཕྱོགས་ལ་ཆགས་ཡོད་ཅིང༌། །གཞན་ཕྱོགས་ལ་
ཁྱོད་མི་དགའ་ན། །མྱ་ངན་འདས་པར་མི་འགྲོ་སྟེ། །གཉིས་སྤྱོད་ཞི་
བར་ཡོད་མི་འགྱུར། །ཞེས་གསུངས་སོ།།ད་ནི་དེའི་འོག་ཏུ་གང་ཟག་
གི་བདག་མེད་པ་བསྟན་པའི་ཕྱིར་བཤད་པ། འདོད་ཆགས་ལ་
སོགས་པའི་ཉོན་མོངས་པ་རྣམས་དང་སྐྱེ་རྒ་ལ་སོགས་པའི་སྐྱོན་་་་་
རྣམས་མ་ལུས་པ་འཇིག་ཚོགས་ལ་ལྟ་བ་ལས་བྱུང་བར་བློ་་་་་
ཡིས་མཐོང་གྱུར་ཅིང་། བདག་ནི་འདི་ཡི་ཡུལ་དུ་རྟོགས་པར་
བྱས་ནས། །ཐོག་མར་རྣལ་འབྱོར་པ་ཡིས་བདག་དེ་ནི་འགོག་
པར་བྱེད་དགོས་སོ། །དེ་གང་ཡིན་ཞེ་ན། ཟ་པོ་ཡིན་པ་རྟག་
དངོས་ཡིན་པ་བྱེད་པོ་མིན་པའི་བདག །ཡོན་ཏན་དང་བྱ་བ་
མེད་པ་སྟེ་ཆོས་ལྔ་དང་ལྡན་པ་ཞིག་མུ་སྟེགས་གྲངས་ཅན་པ་
རྣམས་ཀྱིས་བརྟགས་སོ། །བདག་དེའི་དབྱེ་བ་ཅུང་ཟད་ཅུང་
86

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
ཟད་ལ་བརྟེན་ནས། བྱེ་བྲག་པ་ལ་སོགས་མུ་སྟེགས་ཅན་རྣམས་
ཀྱི་ལུགས་ནི་ཐ་དད་པར་འགྱུར་ཡང་། དེ་ནི་མོ་གཤམ་བུ་ལྟར་
སྐྱེ་བ་དང་བྲལ་བ་དེའི་ཕྱིར། དེ་ལྟར་གྱུར་པའི་བདག་ནི་ཡོད་
པ་མིན་ཞིང་། འདི་ནི་སེམས་ཅན་རྣམས་ཀྱིས་ངར་འཛིན་པའི་
རྟེན་དུའང་མི་རིགས་ལ། འདི་ནི་ཀུན་རྫོབ་ཏུ་ཡང་ཡོད་པར་
མི་འདོད་དོ། །གང་ཕྱིར་གྲངས་ཅན་གྱི་བསྟན་བཅོས་དང་བྱེ་
བྲག་པའི་བསྟན་བཅོས་སོགས་ལས་བདག་དེའི་ཁྱད་པར། མུ་
སྟེགས་རྣམས་ཀྱིས་གང་དག་བསྟན་པ་དེ་ཀུན་ལ། རང་ལ་
གྲགས་པའི་མ་སྐྱེས་པའི་གཏན་ཚིགས་ཀྱིས་གནོད་པ། དེ་ཕྱིར་
དེ་ཡི་ཁྱད་པར་ཀུན་ཀྱང་ཡོད་མ་ཡིན། དེ་ཕྱིར་ཕུང་པོ་ལས་
གཞན་བདག་མེད་དེ། །ཕུང་པོ་མ་གཏོགས་བདག་དེ་འཛིན་
པ་མ་གྲུབ་པའི་ཕྱིར་རོ། །གཞན་ཡང་འཇིག་རྟེན་གྱི་ངར་འཛིན་
པའི་བློ་ཡི་རྟེན་དུ་ཡང་། མི་འདོད་དེ་བདག་དེ་རིག་པ་མིན་པ་
ལའང་བདག་ཏུ་ལྟ་བ་འབྱུང་བའི་ཕྱིར། གང་དག་དུད་འགྲོར་
བསྐལ་མང་དུ་བརྐྱལ་བ་སྟེ་ལོན་པར་གྱུར་པ། དེས་ཀྱང་མ་
སྐྱེས་པའི་རྟག་པ་འདི་མ་མཐོང་ལ། ངར་འཛིན་དེ་དག་ལ་
ཡང་འཇུག་པར་མཐོང་སྟེ། དེས་ན་ཕུང་པོ་ལས་གཞན་དུ་གྱུར་
པའི་བདག་འགའ་ཡང་མེད་དོ། །འཕགས་པ་མང་བཀུར་བ་དག་
ན་རེ། ཕུང་པོ་ལས་གཞན་དུ་བདག་གྲུབ་པ་མེད་པའི་ཕྱིར།
བདག་ཏུ་ལྟ་བའི་དམིགས་པ་ནི་ཕུང་པོ་ཁོ་ནའོ་ཞེས་ཟེར་རོ། །
87

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
དེ་དག་ལས་ཀྱང་ཁ་ཅིག་བདག་ཏུ་ལྟ་བའི་རྟེན་དུ་ཕུང་པོ་ནི།
ལྔ་ཆར་ཡང་འདོད་ལ་ཁ་ཅིག་གིས་ནི་སེམས་གཅིག་པུར་་་་་་་་
འདོད་དོ། །འདི་ལ་བརྗོད་པར་བྱ་སྟེ། གལ་ཏེ་ཕུང་པོ་ལྔའམ་རྣམ་
པར་ཤེས་པ་བདག་ཏུ་སྨྲ་ན་དེ་ཡི་ཕྱིར་དེ། མང་བས་བདག་དེ་
དག་ཀྱང་ཤིན་ཏུ་མང་པོར་འགྱུར་རོ། །བདག་ནི་རྫས་སུ་ཡོད་
པར་འགྱུར་ཞིང་བདག་དེར་ལྟ་བ་ཡང༌། རྫས་ལ་འཇུག་པ་ཡིན་
པས་ཕྱིན་ཅི་ལོག་ཏུ་མི་འགྱུར་ཏེ་སྔོན་པོ་དང་སེར་པོ་ལ་སོགས་་་་
པའི་ཤེས་པ་བཞིན་ནོ། །གཞན་ཡང་མྱ་ངན་འདས་ཚེ་ངེས་པར་
བདག་ཆད་པར་འགྱུར་ཏེ་ཕུང་པོ་རྒྱུན་ཆད་པའི་ཕྱིར་རོ། །མྱ་
ངན་ལས་འདས་པའི་སྔོན་གྱི་སྐད་ཅིག་དག་ལ་ནི། སྐྱེ་འཇིག་
གི་བྱེད་པོ་བདག་མེད་པས་དེ་ལ་འབྲས་བུ་སྨིན་པ་མེད་དོ།།གལ་
ཏེ་ཡོད་ན་གཞན་གྱིས་ལས་བསགས་པ་ལ་གཞན་གྱིས་ཟ་བར་་་
འགྱུར་རོ། །སྨྲས་པ། གལ་ཏེ་ཡང་སྐད་ཅིག་སྔ་ཕྱི་དག་གཞན་ཡིན་
མོད་ཀྱི་དེ་ལྟ་ན་ཡང་རྒྱུད་གཅིག་ཁོ་ན་ཡིན་པས་ཁོ་བོ་ཅག་ལ་ཉེས་་་
པ་དེ་མེད་དོ། །བརྗོད་པར་བྱ་སྟེ། དེ་ཉིད་དུ་རྒྱུད་ཅིག་ཡོད་པར་
གྱུར་ན་སྐྱོན་མེད་དུ་ཆུག་ནའང་། སྔར་རྣམ་པར་དཔྱད་ཚེ་རྒྱུད་
ལ་ཉེས་པ་བཤད་ཟིན་པས། དེ་ཕྱིར་ཕུང་པོ་ལྔ་ཆར་དང་
སེམས་ནི་བདག་མི་རིགས། འཇིག་རྟེན་མཐའ་དང་ལྡན་པ་ལ་
སོགས་པ་ལུང་དུ་མ་བསྟན་པའི་ལྟ་བ་བཅུ་བཞི་པོ་དག་མེད་པར་་་
སྡེ་པ་ཐམས་ཅད་ཀྱིས་འདོན་པའི་ཕྱིར་རོ། །གཞན་ཡང་ཁྱོད་ཀྱི་
88

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
རྣལ་འབྱོར་པ་བདག་མེད་པའི་དོན་མཐོང་བ་ལ། དེ་ཚེ་ངེས་
པར་དངོས་པོ་རྣམས་མེད་པར་འགྱུར་རོ། །དེ་ཚེ་རྟག་བདག་
སྤོང་བར་འདོད་ན་དེ་ཚེ་སྤང་བྱ་རྟག་བདག་ཡིན་པ་དེ་ཡི་ཕྱིར།
ཁྱོད་ཀྱི་སེམས་སམ་ཕུང་པོ་བདག་ཡིན་པར་མི་འགྱུར་རོ། །
གཞན་ཡང་ཁྱོད་ཀྱི་རྣལ་འབྱོར་པ་བདག་མེད་པ་མཐོང་བ་་་་་་་་
ཡིས༑ གཟུགས་སོགས་ཀྱི་དེ་ཁོ་ན་ཉིད་རྟོགས་པར་མི་འགྱུར་
ཞིང་༑ གཟུགས་ལ་དམིགས་ནས་འཇུག་པའི་ཕྱིར་གཟུགས་ཀྱི་
རྐྱེན་ཅན་གྱི་འདོད་ཆགས་སོགས། སྐྱེ་བར་འགྱུར་ཏེ་དེ་ཡི་ངོ་བོ་
རྟོགས་པ་མེད་པའི་ཕྱིར་ཕྱི་རོལ་པ་བཞིན་ནོ་སྙམ་དུ་དགོངས་་་་་་་
པའོ༑ །ཅི་སྟེ་ཁོ་བོ་ཅག་ལུང་ཚད་མར་བྱེད་པ་ལ་རྟོག་གེས་གནོད་པ་
མ་ཡིན་ལ་ལུང་གིས་ཀྱང་ཕུང་པོ་རྣམས་ཁོ་ན་བདག་ཉིད་དུ་སྟོན
པར་བྱེད་དོ་སྙམ་ན། གང་ཕྱིར་སྟོན་པས་ཕུང་པོ་བདག་གོ་
ཞེས༑ །གསུངས་པ་དེ་ཡི་ཕྱིར་ཕུང་པོ་བདག་ཏུ་འདོད་ན། དེ་
ནི་ཕུང་པོ་ལས་གཞ ན་དུ་གྱུར་པའི་བདག་འགོག་པ་སྟེ།
གཟུགས་བདག་མིན་ཞེས་པ་ལ་སོགས་པ་མདོ་གཞན་ལས་་་་་་་་
གསུངས་པའི་ཕྱིར་རོ། །ཅི་ལྟར་ཞེ་ན་གང་ཕྱིར་གཟུགས་དང་
ཚོར་བ་དག་བདག་མིན་ལ་འདུ་ཤེས་ཀྱང་། བདག་མ་ཡིན་
འདུ་བྱེད་རྣམས་ཀྱང་བདག་མིན་ལ་རྣམ་ཤེས་ཀྱང་། བདག་
མིན་པར་མདོ་གཞན་ལས་གསུངས་པ་དེ་ཡི་ཕྱིར། སྔར་གྱི་
མདོ་བསྟན་པ་དེ་ཕུང་པོ་བདག་ཅེས་བཞེད་པ་མ་ཡིན་ནོ། །
89

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
ཕུ ང་པོ་ལ་བ དག་ཅེས་བརྗོད་པའི་ཚེ་ཕུང་པོ་རྣམས་ཀྱི།
ཚོགས་པ་ཡིན་གྱི་ཕུང་པོ་རེ་རེ་བའི་ངོ་བོ་མིན་ནོ། །བཅོམ་ལྡན་
འདས་ཀྱིས། བདག་ཉིད་བདག་གི་མགོན་ཡིན་ཏེ། །བདག་ཉིད་
བདག་གི་དགྲ་ཡང་ཡིན། །ལེགས་དང་ངན་པར་བྱས་པ་ལ། །བདག་
ཉིད་བདག་གི་དཔང་པོ་ཡིན། །ཞེས་དང་། བདག་ཉིད་ལེགས་པར་
དུལ་བས་ནི། །མཁས་པས་མཐོ་རིས་ཐོབ་པར་འགྱུར། །ཞེས་གསུངས་
ལ༑ ཚོགས་པ་ནི། མགོན་མིན་ཞིང་འདུལ་བའམ་དབང་པོ་ཉིད་
ཀྱང་མིན་པས། དེ་དག་མེད་པའི་ཕྱིར་ན་ཚོགས་པ་ནི་བདག་མ་
ཡིན་ནོ། །གཞན་ཡང་། དེ་ཚེ་དེ་ཡི་ཡན་ལག་གི་ཚོགས་གནས་
པ་རྣམས། ཤིང་རྟ་ཉིད་དུ་འགྱུར་ཏེ་ཤིང་རྟ་དང་བདག་གཉིས་
མཚུངས་པའི་ཕྱིར་རོ་དེ་ཡང་། མདོ་ལས་ཀྱང་། བདག་ཅེས་བྱ་བ་
བདུད་ཀྱི་སེམས། །ཁྱོད་ནི་ལྟ་བར་གྱུར་པ་ཡིན། །འདུ་བྱེད་ཕུང་པོ་
འདི་སྟོང་སྟེ། །འདི་ལ་སེམས་ཅན་ཡོད་མ་ཡིན། །ཇི་ལྟར་ཡན་ལག་
ཚོགས་རྣམས་ལ། །བརྟེན་ནས་ཤིང་རྟ་བརྗོད་པ་ལྟར། །དེ་བཞིན་
ཕུང་པོ་རྣམས་བརྟེན་ནས། །ཀུན་རྫོབ་སེམས་ཅན་ཞེས་བྱའོ། །ཞེས་
གསུངས་སོ། །དེ་ལྟར་ན། མདོ་ལས་ཕུང་པོ་ལ་བརྟེན་ནས་
བཏགས་པ་ཡིན་གསུངས་པ། དེ་ཡི་ཕྱིར་ཕུང་པོ་འདུས་པ་ཙམ་
ནི་བདག་མ་ཡིན་ལ། དབྱིབས་ཤེ་ན་དབྱིབས་དེ་གཟུགས་ཅན་
ལ་ཡོད་པའི་ཕྱིར། ཁྱོད་ལ་གཟུགས་ཅན་དེ་དག་ཉིད་བདག་
ཅེས་འགྱུར་གྱི། སེམས་ལ་སོགས་པའི་ཚོགས་ནི་བདག་ཉིད་དུ་
90

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
འགྱུར་བ་མིན་ཏེ། གང་གི་ཕྱིར་དེ་དག་ལ་དབྱིབས་ཡོད་པ་མ་
ཡིན་ཏེ་གཟུགས་ཅན་མ་ཡིན་པའི་ཕྱིར་རོ་སྙམ་དུ་དགོངས་པའོ། །
གཞན་ཡང་ཉེ་བར་ལེན་པ་པོ་རང་ཉེ་བར་ལེན་པ་དང་གཅིག་་་་
ཉིད་ནི་རིགས་པའི་དངོས་པོ་མིན་ཏེ། དེ་ལྟ་ན་ལས་དང་བྱེད་པ་
པོ་གཅིག་ཉིད་དུ་འགྱུར་བས་སོ། །བྱེད་པ་པོ་བདག་མེད་ཀྱང་
ལས་ཕུང་པོ་རྣམས་ཡོད་དོ་སྙམ་པའི་བློ་ཡིན་ན། མ་ཡིན་ཏེ་
གང་གི་ཕྱིར་བྱེད་པ་པོ་མེད་པར་ལས་ཀྱང་མེད་པའི་ཕྱིར་རོ། །
གཞན་ཡང་གང་གི་ཕྱིར་ཐུབ་པས་བདག་དེ་ས་དང་ཆུ་དང་མེ་་་
དང་༑ རླུང་དང་རྣམ་ཤེས་དང་ནམ་མཁའ་ཞེས་བྱ་བ། ཁམས་
དྲུག་དང་ནི་མིག་ལ་སོགས་པ་རེག་པ་ཡི། རྟེན་དྲུག་དག་ལ་
བརྟེན་ནས་ཉེ་བར་བསྟན་ཞིང་། སེམས་དང་སེམས་ལས་བྱུང་
བའི་ཆོས་རྣམས་ཉེ་བར་བཟུང་ནས། ངེས་པར་གསུངས་པ་དེ་
ཡི་ཕྱིར་དེ་ནི་དེ་རྣམས་དང༌། དེ་ཉིད་དེ་གཅིག་ཀྱང་མ་ཡིན་ལ་
ཚོགས་པ་ཙམ་ཉིད་ཀྱང་མིན་ཏེ། དེ་ཕྱིར་ངར་འཛིན་པའི་བློས་
ཆོས་དེ་རྣམས་ལ་དམིགས་པ་མིན། ངར་འཛིན་པའི་ཡུལ་ནི་ཕུང་
པོ་རྣམས་དང་སེམས་ཡིན་ནོ་ཞེས་བྱ་བ་གང་གི་ཕྱོགས་ཡིན་པ་དེའི་་
ལྟར་ན་ཇི་སྲིད་དུ་ཕུང་པོ་རྣམས་འབྱུང་བ་དེ་སྲིད་དུ་ངར་འཛིན་པ་
འཇུག་པར་འགྱུར་ཏེ། བདག་ཏུ་འཛིན་པའི་གཞི་དངོས་པོ་ཡོད་
པའི་ཕྱིར་རོ། །ཞེས་བཤད་པ། བདག་མེད་མངོན་སུམ་དུ་རྟོགས་
པའི་ཚེ་རྟག་པའི་བདག་སྤོང་བར་སྨྲ་ཞིང་། རྟག་པའི་བདག་
91

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
འདི་ནི་ངར་འཛིན་པའི་རྟེན་དུའང་མི་འདོད་པ། དེ་ཕྱིར་
རྟག་པའི་བདག་མེད་པར་ཤེས་པས་བདག་ལྟ་བ་སྟེ་འཇིག་ལྟ།
དཔྱིས་དྲུང་ནས་ཀྱང་འབྱིན་ཞེས་སྨྲ་བ་འདི་ཤིན་ཏུ་ངོ་མཚར་་་
ཏེ༑ ཕན་ཚུན་འབྲེལ་བ་མེད་པའི་དོན་འདི་ཉིད་དཔེའི་སྒོ་ནས་
གསལ་བར་བྱ་བའི་ཕྱིར་བཤད་པ། རང་ཁྱིམ་རྩིག་ཕུག་ན་སྦྲུལ་
གནས་པ་མཐོང་བཞིན་དུ། འདི་ན་གླང་ཆེན་མེད་ཅེས་
དོགས་པ་བསལ་ཏེ། སྦྲུལ་གྱི་འཇིགས་པའང་སྤོང་བར་བྱེད་
པ་ནི། །ཀྱེ་མ་གཞན་གྱི་གནམ་པོར་ཏེ་བཞེད་གད་དུ་འགྱུར་བ་
ཉིད་དོ། །ཕུང་པོར་བདག་ཡོད་པ་མ་ཡིན་བདག་ལ་ཡང་།
ཕུང་པོ་དེ་རྣམས་ཡོད་པ་མིན་པ་གང་གི་ཕྱིར་འདིར་བདག་་་་་་
དང་ཕུང་པོ་ལ། གཞན་ཉིད་ཡོད་ན་རྟེན་དང་བརྟེན་པའི་རྟོག་
པ་འདིར་འགྱུར་ན། གཞན་ཉིད་དུ་གྱུར་པ་དེ་མེད་པ་དེ་ཡི་
ཕྱིར་འདི་རྟོག་པ་ཁོ་ནའོ། །བདག་ནི་གཟུགས་དང་ལྡན་པར་
མི་འདོད་གང་གི་ཕྱིར་བདག །ཡོད་པ་མིན་པ་དེ་ཡི་ཕྱིར་ལྡན་
པའི་དོན་གྱི་སྦྱོར་བ་མེད་དོ། །འདི་ལྟར་གཞན་ན་ལྷ་སྦྱིན་གནག་
ལྡན་དང་གཞན་མིན་ན་གཟུགས་ལྡན་ལྟར་ཡིན་ན། བདག་ནི་
གཟུགས་ལས་དེ་ཉིད་དང་གཞན་ཉིད་དུ་མེད་དོ། །གཟུགས་
བདག་མ་ཡིན་བདག་ནི་གཟུགས་དང་ལྡན་པ་མིན། གཟུགས་
ལ་བདག་མེད་བདག་ལའང་གཟུགས་ཡོད་པ་མིན་པ། དེ་ལྟར་
རྣམ་པ་བཞིན་ཕུང་པོ་ཀུན་ལ་ཤེས་པར་བྱ་སྟེ། དེ་དག་ནི་
92

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
བདག་ཏུ་ལྟ་བ་ཉི་ཤུར་འདོད་དོ། །བསྟན་བཅོས་ལས་ལྔ་པ་
གཞན་པ་ཉིད་ཀྱི་ཕྱོགས་སུ་གསུངས་པ་ནི་མུ་སྟེགས་པའི་ལུགས་་་་་་་
དགག་པའི་ཕྱིར་རོ་ཞེས་བྱ་བར་ཤེས་པར་བྱའོ། །ལྟ་བའི་རི་བདག་
མེད་རྟོགས་པའི་རྡོ་རྗེ་ཡིས། བཅོམ་པས་བདག་གང་དང་
ལྷན་ཅིག་འཇིག་པ་འགྱུར་བ། འཇིག་ཚོགས་ལ་ལྟ་བའི་རི་
ལྷུན་སྟུག་པོ་ལ་གནས་པ། རྩེ་མོ་མཐོ་བར་གྱུར་པ་འདི་དག་
གོ༑ །ད་ནི་འཕགས་པ་མང་པོའི་བཀུར་བ་དག་གིས་བརྟགས་པའི་
གང་ཟག་རྫས་སུ་ཡོད་པར་སྨྲ་བ་བསལ་བའི་ཕྱིར་བཤད་པ། ཁ་
ཅིག་དེ་ཉིད་དང་གཞན་ཉིད་དང་རྟག་པ་དང་མི་རྟག་པ་ལ་་་་་
སོགས་པར་བརྗོད་དུ་མེད་པའི་གང་ཟག་རྫས་སུ་ཡོད་པར
པས་རྣམ་ཤེས་་་་འདོད་དོ་དེ་ཡང་ཕུང་པོ་ལས་ཐ་དད་དུ་མ་གྲུབ་པས་རྣམ་
དྲུག་གི་ཤེས་བྱར་དེ་འདོད་ཅིང༌། དེ་ནི་ངར་འཛིན་པའི་
གཞིར་ཡང་འདོད་པ་ཡིན་ནོ། །འདི་ཡང་མི་རིགས་ཏེ་གང་ཕྱིར་
གཟུགས་ལས་སེམ ས་བརྗོད་དུ་མེད་པ་མི་རྟོགས་པ་ལྟར།
དངོས་པོ་ཡོད་པ་ལ་བརྗོད་དུ་མེད་པ་རྟོགས་པ་མ་ཡིན་པ་་་་་་་
ཉིད་དེ། གལ་ཏེ་བདག་འགའ་ཞིག་དངོས་པོར་གྲུབ་པར་གྱུར་
ན༑ སེམས་ལྟར་གྲུབ་པའི་དངོས་པོ་དེ་བརྗོད་དུ་མེད་པར་མི་
འགྱུར་རོ། །བཏགས་པར་ཡོད་པ་ཉིད་དུ་བསྟན་པའི་ཕྱིར་བཤད་པ།
གང་གི་ཕྱིར་ཁྱོད་ཀྱིས་བུམ་པ་དངོས་པོར་མ་གྲུབ་པའི། ངོ་བོ་
གཟུགས་སོགས་ལས་དེ་ཉིད་དང་གཞན་དུ་བརྗོད་དུ་མེད་པར་་་
93

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
འགྱུར་བས་དེ་བཞིན་དུ། བདག་གང་ཞིག་ཕུང་པོ་ལས་དེ་ཉིད་
དང་གཞན་དུ་བརྗོད་དུ་མེད་པར་འགྱུར་ཏེ་དེ་བས་ན། རང་གི་
ངོ་བོས་ཡོད་པར་གྲུབ་པར་རྟོགས་པར་མི་བྱའོ། །ད་ནི་དེ་ཉིད་
དང་གཞན་ཉིད་དག་དངོས་པོའི་རྟེན་ཉིད་དུ་བརྗོད་ནས། དངོས་
པོའི་ཆོས་ཀྱི་རྟེན་ཅན་མ་ཡིན་པ་ཉིད་ཀྱིས་བདག་འགོག་པར་རྩོམ་་་
པ༑ ཁྱོད་ཀྱི་རྣམ་ཤེས་རང་གི་བདག་ཉིད་ལས་གཞན་ནི། མི་
འདོད་གཟུགས་སོགས་ལས་གཞན་དངོས་སུ་འདོད་ཅིང༌།
དངོས་པོ་ལ་རྣམ་པ་དེ་གཉིས་མཐོང་བར་འགྱུར་བ། དེ་ཡི་
ཕྱིར་བདག་ནི་མེད་དེ་དངོས་པོའི་ཆོས་དང་བྲལ་བའི་ཕྱིར་རོ། །
དེ་ཕྱིར་ངར་འཛིན་པའི་རྟེན་ནི་དངོས་པོ་རྫས་ཡོད་མིན་ལ།
ཕུང་པོ་ལས་གཞན་ཡང་མིན་ཞིང་ཕུང་པོའི་ངོ་བོའང་མིན།
ཕུང་པོ་རྣམས་ཀྱི་རྟེན་དང་ཕུང་པོ་ལ་རྟེན་པ་གཉི་ག་མིན་འདི་་་་་
ནི་ཕུང་པོ་དེ་དང་ལྡན་པ་མིན། འདི་ནི་ཕུང་པོ་རྣམས་ལ་
བརྟེན་ནས་བཏགས་པ་ཙམ་དུ་འགྲུབ་པར་འགྱུར་རོ། །དཔེར་ན་
ཤི ང་རྟ་ར ང་གི་ཡན་ལག་ལས་གཞན་དུ་འདོད་པ་མིན།
གཞན་མིན་ཏེ་གཅིག་ཀྱང་མ་ཡིན་ཡན་ལག་དེ་དང་ལྡན་པ་ཡང་
མིན་ཞིང༌། ཡན་ལག་ལ་བརྟེན་པ་ཡང་མིན་ཡན་ལག་དག་ཤིང་
རྟ་དེར་བརྟེན་པ་མིན། ཡན་ལག་འདུས་པ་ཙམ་མིན་ཡན་ལག་
གི་དབྱིབས་མིན་པ་ཇི་བཞིན་ནོ། །དེ་ཉིད་ཀྱི་ཕྱོགས་དང་། གཞན་
ཉིད་ཀྱི་ཕྱོགས་དང་། རྟེན་གྱི་ཕྱོགས་དང་། བརྟེན་པའི་ཕྱོགས་དང་།
94

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
དེ་དང་ལྡན་པའི་ཕྱོགས་ཏེ་ཕྱོགས་ལྔ་པོ་དག་ནི་སྔར་བསྟན་ཟིན་ལ།
ཚོགས་པའི་ཕྱོགས་དང་དབྱིབས་ཀྱི་ཕྱོགས་གཉིས་བསྟན་པའི་ཕྱིར་་་་
བཤད་པ། གལ་ཏེ་ཚོགས་པ་ཙམ་ཞིག་ཤིང་རྟར་འགྱུར་ན་ནི།
སིལ་བུར་གནས་པ་ལ་ཤིང་རྟ་ཉིད་ཡོད་པར་འགྱུར་འདི་ནི་་
སྔར་བཤད་དུ་ཟིན་ཀྱང་སླར་ཡང་ཉེ་བར་བཀོད་དེ་སྐྱོན་གཞན
བརྗོད་པའི་སྒོ་ནས་གསལ་བར་བྱ་བའི་ཕྱིར་རོ་དེ་ཉིད་ཀྱི་ཕྱིར།
གང་ཕྱིར་ཡན་ལག་ཅན་མེད་ན་ཡན་ལག་དག་ཀྱང་མེད་པས་
དབྱིབས་ཙམ་ཞིག་ལ་ཤིང་རྟར་རིགས་པའང་མིན། འང་གི་
སྒྲས་དབྱིབས་ཙམ་ཡང་ཤིང་རྟར་མི་རིགས་ལ་ཚོགས་པ་ཙམ་པོའང་་
མི་རིགས་སོ་ཞེས་ཤེས་པར་བྱའོ། གཞན་ཡང་གལ་ཏེ་དབྱིབས་ཙམ་
ཞིག་ཤིང་རྟར་འདོད་ན་དབྱིབས་དེ་ཡན་ལག་དག་གིའམ་ཚོགས་ས་་་་་
པའི་ཡིན་པར་རྟོག་གྲང་དེ་ལ་ཡན་ལག་གི་དབྱིབས་ཀྱི་ཁྱད་པར་་་་
ཡིན་པར་འདོད་ན་སྔར་གྱི་དབྱིབས་ཀྱི་ཁྱད་པར་མ་བཏང་བདག་་་་
གིའམ་འོན་ཏེ་བཏང་བ་དག་གི་ཡིན། དེ་ལ་སྔ་མ་ལྟར་རོ་ཞེ་ན་དེ་ནི་
མི་རིགས་ཏེ་ཁྱོད་ཀྱི་དབྱིབས་ཡན་ལག་རེ་རེ་བའི་སྔར་ཡོད་་་་་
པར་གྱུར་པས། ཇི་བཞིན་ཤིང་རྟ་རྟོགས་པ་ལའང་དེ་བཞིན་ན།
བྱེ་བར་གྱུར་པ་དེ་དག་ལ་ཤིང་རྟ་མ་གྲུབ་པ་ཇི་ལྟར། ད་ལྟར་
ཤིང་རྟའི་དུས་སུ་ཡང་ནི་ཤིང་རྟ་ཡོད་པ་མ་ཡིན་ནོ། །ཕྱི་མ་ལྟར་
ན་ད་ལྟ་གལ་ཏེ་ཤིང་རྟ་ཉིད་ཀྱི་དུས་འདིར། འཕང་ལོ་སོགས་
ལ་དབྱིབས་ཐ་དད་པ་རེ་ཡོད་ན། འདི་གཟུང་དུ་ཡོད་པར་
95

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
འགྱུར་ན་དེ་ཡང་ཡོད་པ་མིན་ཏེ། དེ་ཕྱིར་དབྱིབས་ཙམ་ལ་
ཤིང་རྟར་ཡོད་པ་མ་ཡིན་ནོ། །ཅི་སྟེ་འཕང་ལོ་ལ་སོགས་པ་ཚོགས་
པ་རྣམས་ཀྱི་དབྱིབས་ཀྱི་ཁྱད་པར་ཤིང་རྟ་ཡིན་ནོ་སྙམ་ན། དེ་ཡང་
མི་རིགས་སོ་ཞེས་བཤད་པ། གང་ཕྱིར་ཁྱོད་ཀྱི་ཚོགས་པ་རྫས་སུ་
ཅང་མེད་པས། དབྱིབས་དེ་ཡན་ལག་གི་ཚོགས་ཀྱི་ཤིང་རྟ་མ་
ཡིན་ན། གང་ཞིག་རྫས་སུ་ཅི་ཡང་ཡོད་པ་མ་ཡིན་པ་དེ་ལ་
བརྟེན་ནས། འདི་ནི་དབྱིབས་སུ་གྲུབ་པ་ལྟ་ཞིག་ཇི་ལྟར་
འགྱུར༑ ཁྱོད་ཀྱི་ཤིང་རྟ་འདི་ནི་ཇི་ལྟར་འདོད་པ་དེ་ལྟར། མི་
བདེན་པ་ཡི་རྒྱུ་མ་རིག་པ་དང་ས་བོན་སོགས་ལ་བརྟེན་བྱས་་་་་་་
ནས༑ འབྲས་བུའི་རྣམ་པ་འདུ་བྱེད་དང་མྱུ་གུ་ལ་སོགས་པ་མི་
བདེན་པའི་རང་བཞིན་ཅན། ཐམས་ཅད་ཀྱང་ནི་དེ་ལྟར་སྐྱེ་
བར་ཤེས་པར་གྱིས་ཤིག །ཁ་ཅིག་ན་རེ་གཟུགས་ལ་སོགས་པ་དེ་
ལྟར་གནས་པ་རྣམས་ལ་བུམ་པ་ལ་སོགས་པའི་བློར་འགྱུར་རོ་ཞེ་ན།
བཤད་པ། རིགས་པ་འདིས་ནི་གཟུགས་སོགས་རྡུལ་རྫས་དེ་ལྟར་
གནས་པ་རྣམས་ལ། བུམ་པའི་བློ་ཞེས་བྱའང་རིགས་པ་མ་
ཡིན་པ་ཉིད་དེ། སྐྱེ་བ་མེད་པས་གཟུགས་སོགས་ཀྱང་ཡོད་
མིན༑ དེ་ཡི་ཕྱིར་ཡང་གཟུགས་སོགས་དེ་དག་གི་དབྱིབས་བུམ་
པར་མི་རིགས་སོ། །ཤིང་རྟ་དེ་ནི་དེ་ཉིད་དུའམ་འཇིག་རྟེན་དུ།
རྣམ་པ་བདུན་གྱིས་འགྲུབ་པར་འགྱུར་བ་མིན་མོད་ཀྱི། རྣམ་
པར་དཔྱད་པ་མེད་པར་འཇིག་རྟེན་ཉིད་ལས་འདིར། རང་གི་
96

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
ཡན་ལག་ལ་བརྟེན་ནས་འདོགས་པ་ཡིན། འཇིག་རྟེན་ལ་
གྲགས་པའི་སྒོ་ནས་ཤིང་རྟ་དེ་ཉིད་འཕང་ལོ་ལ་སོགས་པ་རང་གི་་་་
ཡན་ལག་ལ་ལྟོས་ནས་ཡན་ལག་ཅན་དང་འཕང་ལོ་ལ་སོགས་པ་་་་་
ཆ་ཤས་ལ་ལྟོས་ནས་དེ་ཆ་ཤས་ཅན། འཕང་ལོ་ལ་སོགས་པ་ཉེ་
བར་བླང་བ་ཉེ་བར་ལེན་པའི་བྱ་བ་ལ་ལྟོས་ནས་ནི་ཤིང་རྟ་དེ་ཉིད་
བྱེད་པོ་ཞེས་འགྲོར་བསྙད། སྐྱེ་བོ་རྣམས་ལ་རང་གི་ཉེ་བར་ལེན་
པ་ལ་ལྟོས་ནས་ཤིང་རྟ་ནི་ལེན་པ་པོ་ཉིད་དུ་འགྲུབ། ཁ་ཅིག་
ཚོགས་པ་ཙམ་ཞིག་ཡོད་ཀྱི་ཡན་ལག་ཅན་ནི་རྣམ་པ་ཐམས་ཅད་དུ་་
ཡོད་པ་མ་ཡིན་ཏེ། དེ་ལས་ཐ་དད་པར་མ་དམིགས་པའི་ཕྱིར་རོ། །དེ་
བཞིན་དུ་ཆ་ཤས་ཙམ་ཞིག་ཡོད་ཀྱི་ཆ་ཤས་ཅན་ནི་མེད་དོ་ཞེས་་་་་་་་་
སོགས་འདོད་ཀྱང་ཁྱོད་ཀྱིས་འཇིག་རྟེན་ན་རབ་ཏུ་གྲགས་པའི་་་
ཀུན་རྫོབ་མ་བརླག་ཅིག །དེ་ལྟར་རྣམ་པ་བདུན་གྱིས་བཙལ་ན་
མེད་པ་གང་ཡིན་པ་དེ་ཇི་ལྟ་བུར། ཡོད་ཅེས་རྣལ་འབྱོར་པས་
འདིའི་ཡོད་པ་མི་རྙེད་པ། དེས་དེ་ཁོ་ན་ཉིད་ལའང་བདེ་བླག་
ཏུ་འཇུག་པར་འགྱུར་བས། འདིར་དེའི་ཕྱིར་མ་བརྟགས་པར་
གྲགས་པ་ཙམ་དུ་གྲུབ་པ་དེ་བཞིན་འདོད་པར་བྱ། སྨྲས་པ། རྣལ་
འབྱོར་པས་ཤིང་རྟ་མི་དམིགས་ལ་རག་མོད་དེའི་ཡན་ལག་ཚོགས་པ་
ཙམ་ཞིག་དམིགས་པ་ནི་ཡོད་པ་ཡིན་ནོ། །བཤད་པ། ཤིང་རྟ་ཡོད་
པ་ཉིད་མིན་ན་དེ་ཡི་ཚེ། ཡན་ལག་ཅན་མེད་པས་དེའི་ཡན་
ལག་ཀྱང་མེད་དེ། དོན་འདི་དཔེ་འདི་ལས་ཤེས་པར་བྱ་སྟེ། ཤིང་
97

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
རྟ་ཚིག་ན་ཤིང་རྟའི་ཡན་ལག་མེད་པའི་དཔེ་བཞིན་དུ། བློ་ཤེས་
རབ་ཀྱི་མེས་ཡན་ལག་ཅན་བསྲེགས་པས་ཡན་ལག་ཀྱང་ཁེག་གོ།
དེ་བཞིན་དུ་འཇིག་རྟེན་ན་གྲགས་པའི་ཕུང་པོ་དང་། ཁམས་
དང་དེ་བཞིན་དུ་སྐྱེ་མཆེད་དྲུག་ལ་བརྟེན་ནས། བདག་ཀྱང་
ཉེ་བར་ལེན་པ་པོ་ཉིད་དུ་འདོད། འཇིག་རྟེན་གྱི་ཐ་སྙད་དུ་ལས་
དང་བྱེད་པ་པོའི་རྣམ་པར་བཞག་པ་ཡང་ཤིང་རྟ་བཞིན་དུ་ཉེར་་་་་
ལེན་ཏེ་ཕུང་པོ་ནི་ལས་ཡིན་པ་དང་བདག་འདི་ནི་བྱེ་པ་་་་་་
པོའང་ཡིན་ནོ། །བརྟེན་ནས་གདགས་པ་ལ་ཡང་དག་པ་བརྟེན་པ་
ན་བདག་རྣམ་པ་ཐམས་ཅད་དུ་བརྟན་པ་དང་མི་བརྟན་་པཔ་ལ་
སོགས་པའི་རྟོག་པའི་རྟེན་མ་ཡིན་པས་རྟག་པ་དང་མི་རྟག་པ་ལ་་་་་
སོགས་པའི་རྟོག་པ་བཟློག་པ་སླ་བར་འགྱུར་རོ་ཞེས་བཤད་པ།
དངོས་པོ་ཡོད་པ་མིན་པའི་ཕྱིར་བདག་འདི་ནི་བརྟན་པ་མིན་་་
ཞིང་༑ མི་བརྟན་པ་ཉིད་མིན་ལ་བདག་འདི་ནི་སྐྱེ་འཇིག་ཅན་
ཡང་མིན། འདི་ལ་རྟག་པ་ཉིད་ལ་སོགས་པ་བཞི་ཡང༌། ཡོད་
པ་མིན་དེ་ཉིད་དང་ནི་གཞན་ཉིད་ཀྱང་མེད། གང་ལ་རྟག་ཏུ་
འགྲོ་བ་རྣམས་ངར་འཛིན་པའི་བློ། རབ་ཏུ་འབྱུང་ཞིང་དེ་ཡི་
ཕྱི་དང་ནང་གི་དངོས་པོ་གང་ཡིན་པ་དེར། ང་དང་ང་ཡིར་
འཛིན་པའི་བློ་འབྱུང་བའི་བདག་དེ་ནི། མ་བརྟགས་པ་གྲགས་
པར་གཏི་མུག་ལས་འདོགས་པ་ཡིན་ནོ། །གང་ཕྱིར་བྱེད་པོ་
མེད་པ་ཅན་གྱི་ལས་མེད་པ། དེ་ཡི་ཕྱིར་བདག་གི་ཡང་བདག་
98

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
མེད་པར་ཡོད་པ་མིན་པ། དེ་ཕྱིར་བདག་དང་བདག་གིས་
སྟོང་པར་ལྟ་ཞིང་། རྣལ་འབྱོར་པ་དེ་རྣམ་པར་གྲོལ་བར་
འགྱུར་རོ། །ཇི་ལྟར་བདག་དང་དེའི་ཉེ་བར་ལེན་པ་གདགས་པ་
ཤིང་རྟའི་རྣམ་པར་དཔྱད་པ་དང་མཚུངས་པ་དེ་བཞིན་དུ་དངོས་པོ་
གཞན་རྣམས་ཀྱིའང་ཡིན་ནོ་ཞེས་བསྒྲེ་བའི་ཕྱིར། བུམ་པ་དང་སྣམ་
བུ་དང་རེ་ལྡེ་དང་དམག་དང་ནགས་ཚལ་དང་ཕྲེང་བ་དང་་་་་་
ལྗོན་ཤིང་དང་། ཁང་ཁྱིམ་དང་ཤིང་རྟ་ཕྲན་དང་འགྲོན་
གནས་ལ་སོགས་པའི་དངོས་པོ་རྣམས་གང་དག་དང༌། དེ་
བཞིན་མིང་གང་དག་གི་སྒོ་ནས་སྐྱེ་བོ་འདིས་བསྙད་པ་དེ་
རྣམས་འཇིག་རྟེན་ལ་གྲགས་པས་ཡོད་ཅེས་རྟོགས་པར་བྱ་སྟེ།
གང་ཕྱིར་ཐུབ་དབང་དེ་ནི་འཇིག་རྟེན་དང་ལྷན་ཅིག་རྩོད་པ་
མི་མཛད་པའི་ཕྱིར་རོ། །ཡང་འཇིག་རྟེན་ན་དངོས་པོ་གང་དག་
གིས་ཇི་ལྟར་ཐ་སྙད་འདོགས་ཤེ་ན་ཡན་ལག་དང་ཡོན་ཏན་དང་་་
འདོད་ཆགས་དང་མཚན་ཉིད་དང་ནི་བུད་ཤིང་ལ་སོགས་་་་་་
དང་༑ ཡོན་ཏན་ཅན་དང་ཡན་ལག་ཅན་དང་ཆགས་པ་ཅན་
དང་མཚན་གཞི་དང་མེ་ལ་སོགས་པའི་དོན་དག །བུམ་པ་ལ་
སོགས་པ་དེ་རྣམས་ཤིང་རྟའི་རྣམ་དཔྱད་བྱས་པས་རྣམ་པ་་
བདུན་ཡོད་པ་མ་ཡིན་ཞིང་། དེ་ལས་གཞན་དུ་གྱུར་པར་
འཇིག་རྟེན་ན་གྲགས་པའི་སྒོ་ནས་ཡོད་པ་ཡིན་ནོ། །དེ་འབའ་
ཞིག་ཏུ་མ་ཟད་ཀྱི་རྒྱུ་དང་འབྲས་བུ་གཉིས་ཀྱང་ཕན་ཚུན་ལྟོས་པ་་་་་
99

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
ཡིན་ནོ་ཞེས་བཤད་པ། གལ་ཏེ་རྒྱུ་ཡིས་བསྐྱེད་པར་བྱ་བ་འབྲས་
བུ་སྐྱེད་པས་དེ་ལྟར་ན་དེ་རྒྱུ་ཡིན་ཞིང༌། གལ་ཏེ་འབྲས་བུ་མི་
སྐྱེད་ན་ནི་འབྲས་བུ་དེ་མེད་པས་ན་རྒྱུ་མེད་ཅན་ཏུ་འགྱུར།
འབྲས་བུ་ཡང་ནི་རྒྱུ་ཡོད་པར་གྱུར་ན་སྐྱེ་བར་འགྱུར་བ་དེ་ཡི་་
ཕྱིར༑ རྒྱུ་གང་ལས་འབྲས་བུ་གང་ཞིག་འགྱུར་བ་རྒྱུ་འབྲས་
གཉིས་གང་ཞིག་ལས་སྔར་གང་ཞིག་འགྱུར་བ་དེ་སྨྲོས་ཤིག །
གཞན་ཡང་གལ་ཏེ་རྒྱུས་འབྲས་བུ་རང་བཞིན་གྱིས་སྐྱེད་པར་བྱེད་ན་
ཕྲད་ནས་སམ་མ་ཕྲད་པར་སྐྱེད་པར་བྱེད་གྲང་ན། གཉི་ག་ལྟར་ཡང་
མི་འཐད་དོ་ཞེས་བཤད་པ། གལ་ཏེ་ཁྱོད་ཀྱི་རྒྱུ་ཡིས་ཕྲད་ནས་
འབྲས་བུ་སྐྱེད་པར་བྱེད་ན་དེ་ཡི་ཚེ། རྒྱུ་འབྲས་དེ་དག་ཀླུང་དང་
རྒྱ་མཚོའི་ཆུ་ཕྲད་པ་ལྟར་ནུས་པ་གཅིག་ཏུ་འགྱུར་བས་སྐྱེད་བྱེད་
དང་འབྲས་བུ་ཐ་དད་མེད་པར་འགྱུར་ཞིང༌། སོ་སོར་ཡོད་ན་
ནི་རྒྱུ་འདི་རྒྱུ་མིན་པ་རྣམས་དང་ཁྱད་པར་མེད་པར་འགྱུར་་་་
ལ༑ གཉིས་པོ་འདི་དག་སྤངས་ནས་རྣམ་པར་རྟོག་པ་གཞན་
ཡང་ཡོད་པར་འགྱུར་བ་མ་ཡིན་ནོ། །ཅི་སྟེ་ཁྱོད་ཀྱི་རྒྱུ་ཡིས་
འབྲས་བུ་སྐྱེད་པར་མི་བྱེད་ན་དེ་ཡི་ཕྱིར་ན་འབྲས་བུ་ཞེས་བྱ་་་
་ས བ་དེ་ཡོད་པ་མིན་ལ་འབྲས་བུ་དང་བྲལ་བའི་རྒྱུ་ནི་རྒྱུ་མེད་ཅན་
དུ་འགྱུར་བས་རྒྱུ་ནི་ཡོད་པའང་མིན། འོ་ན་ཇི་ལྟར་ཞེ་ན། གང་
གི་ཕྱིར་རྒྱུ་འབྲས་འདི་དག་གཉིས་ཆར་ཡང་ནི་སྒྱུ་མ་དང་འདྲ་
བ་དེ་ཡི་ཕྱིར། བདག་ལ་སྐྱོན་དུ་མི་འགྱུར་ལ་འཇིག་རྟེན་པ་
100

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
ཡི་དངོས་པོ་རྣམས་ཀྱང་ཡོད་དོ། །སྨྲས་པ། སུན་འབྱིན་འདིས་
སུན་དབྱུང་བྱ་ཕྲད་ནས་འབྱིན་ནམ་འོན་ཏེ་མ་ཕྲད་པར།
ཡིན་ཞེས་ཉེས་པ་འདི་ནི་ཁྱོད་ལའང་འགྱུར་བ་མ་ཡིན་ནམ།
གང་གི་ཚེ་དེ་སྐད་སྨྲ་ཞིང་རང་ཕྱོགས་ཁོ་ན་རྣམ་པར་
འཇོམས་པ། དེ་ཚེ་ཁྱོད་ཀྱིས་སུན་དབྱུང་བར་བྱེད་ཀྱང་སུན་ནི་
འབྱིན་པར་ནུས་པ་མ་ཡིན་ཏེ། གང་གི་ཕྱིར་རང་གི་ཚིག་
ལའང་ཐལ་བ་མཚུངས་པའི་ལྟག་ཆོད་དེ་ཐལ་བ་ལྟར་སྣང་བ་་་་
ཉིད་ཀྱིས་ཡིན་ཏེ། འདི་ལྟར་ཁབ་ལེན་གྱིས་མ་ཕྲད་པ་ཉིད་དུ་རུང་
བའི་ཡུལ་ན་གནས་པའི་ལྕགས་འདྲེན་པར་བྱེད་ཀྱི་ཐམས་ཅད་ནི་མ་
ཡིན་ནོ། །དེ་བཞིན་དུ་མིག་གིས་མ་ཕྲད་པ་ཁོ་ནར་རུང་བའི་ཡུལ་ན་
གནས་པའི་གཟུགས་མཐོང་གི་རིམ་ནི་མ་ཡིན་པ་དེ་བཞིན་དུ་རྒྱུས་་་
ཀྱང་མ་ཕྲད་པར་བསྐྱེད་དུ་ཟིན་ཀྱང་མ་ཕྲད་པ་ཐམས་ཅད་སྐྱེད་
པར་མི་འགྱུར་གྱི་འབྲས་བུ་རུང་བ་ཁོ་ན་སྐྱེད་པར་འགྱུར་རོ། །གང་
གི་ཕྱིར་དེ་ལྟར་རིགས་པ་མེད་པར་དངོས་པོ་མཐའ་དག་ལ་་
མེད་དོ་ཞེས་སྐུར་པ་འདེབས་པ་དེ་ཡི་ཕྱིར། ཁྱོད་ནི་སྐྱེ་བོ་དམ་
པས་བཞེད་པར་མི་འགྱུར་ཞིང་གང་གི་ཕྱིར། ཁྱོད་ལ་རང་
ཕྱོགས་བཞག་པ་མེད་པས་སུན་ཅི་ཕྱིན་དུ་རྒོལ་བ་སྟེ་རང་་
ཕྱོགས་གཞག་པ་དང་བྲལ་བས་གཞན་ཕྱོགས་སེལ་བའང་ཡིན།
བཤད་པ། སུན་འབྱིན་པས་སུན་དབྱུང་བྱ་མ་ཕྲད་པར་སུན་ནི་
འབྱིན་པར་བྱེད་དམ། འོན་ཏེ་ཕྲད་ནས་སུན་འབྱིན་པ་ཡིན་
101

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
ཞེས་སྨྲས་ཟིན་པའི་ཉེས་པ་འདིར་གང་ལ། ངེས་པར་ཕྱོགས་
ཡོད་པ་དེ་ལ་འགྱུར་གྱི་བདག་ལ་ཕྱོགས་འདི་ནི། ཡོད་པ་མིན་
པས་ཐལ་བར་འགྱུར་བ་འདི་ནི་སྲིད་པ་མ་ཡིན་ནོ། །གཞན་
ཡང་༑ ཇི་ལྟར་ཁྱོད་ཀྱིས་ཉི་མའི་དཀྱིལ་འཁོར་ལ་ཡོད་པའི་
ཁྱད་པར་རྣམས། ཉི་མའི་གཟུགས་བརྙན་ལ་ཡང་གཟས་
བཟུང་བ་ལ་སོགས་པ་རྣམས་གང་གི་ཚེ་མཐོང་བར་འགྱུར་ལ།
ཉི་མ་དང་ནི་གཟུགས་བརྙན་རྣམ་པར་ཕྲད་དང་མ་ཕྲད་་་་་་་
པར༑ །དཔྱད་ན། མི་རིགས་མོད་ཀྱི་བརྟེན་ནས་ཐ་སྙད་ཙམ་
ཞིག་དུ་འབྱུང་བར་འགྱུར་ཞིང༌། མེ་ལོང་ལ་སོགས་པའི་ནང་དུ་
མི་བདེན་བཞིན་དུའང་རང་གི་བྱད་བཞིན་མཛེས་པར་
བསྒྲུབ་པར་བྱ་བའི་ཕྱིར། ནུས་པ་དང་ལྡན་པ་དེ་ནི་ཡོད་པ་ཇི་
ལྟ་བར་དེ་བཞིན་དུ་འདིར་ཡང་ཤེས་རབ་ཀྱི་གདོང་། སྦྱང་
བར་བྱ་བ་ལ་ནུས་པ་མཐོང་བར་འགྱུར་བའི་གཏན་ཚིགས་་་་་་
ནི༑འཐད་པ་དང་བྲལ་བ་ལས་ཀྱང་བསྒྲུབ་བྱ་རྟོགས་པར་ནུས་
ཞེས་ཤེས་པར་བྱའོ། །།དེ་ལ་ཁ་ཅིག་དབུ་མའི་བསྟན་བཅོས་འདིར་
སྐྱེད་པར་བྱེད་པའི་རྒྱུའི་སྐབས་སུ་བབ་པ་ཡིན་གྱི་གསལ་བར་བྱེད་་་
པ་ནི་མ་ཡིན་ལ། ཕྲད་པ་དང་མ་ཕྲད་པའི་བརྒལ་བ་ཡང་གསལ་
བར་བྱེད་པའི་རྒྱུ་ལ་ཡིན་གྱི་སྐྱེད་པར་བྱེད་པ་ལ་ནི་མ་ཡིན་པས་ཁོ་་་
བོ་ཅག་གི་ཚིག་རྣམས་ལ་ལྟག་ཆོད་ཀྱི་སྐབས་མེད་པ་ཉིད་དོ་ཞེས་་་་་
གང་སྨྲ་བར་བྱེད་པ་དེའི་འདི་ནི་ལན་མ་ཡིན་ཏེ། གང་གི་ཕྱིར་
102

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
གླགས་དང་བཅས་པའི་དངོས་པོ་བརྗོད་ན་ཕ་རོལ་པོ་མི་བཟོད་པ་་་
ཉིད་ཡིན་ལ། སྐྱེད་པར་བྱེད་པ་ལྟར་གསལ་བར་བྱེད་པ་ལ་ཡང་
གླགས་ཡོད་པ་མིན་པས་དེའི་ལན་མི་རིགས་པ་ཉིད་དོ། །གཞན་ཡང་
འདིས་བསྟན་བཅོས་སུ་དམ་བཅས་པའི་དོན་སྒྲུབ་པའི་ཕྱིར་ཡོངས་་་
སུ་བཟུང་བའི་སྒྲུབ་བྱེད་ཀྱི་སུན་འབྱིན་པ་རྣམས་ལ་ལྟག་ཆོད་འགོད་
པར་བྱེད་པའི་ལན་སྨྲ་བར་བྱེད་པ་དེའི་ཕྱིར། འདི་ནི་གཞན་གྱིས་
སུན་དབྱུང་བར་བྱ་བ་ཁོ་ན་ཡིན་པས་ཁོ་བོ་ཅག་གིས་བཏབ་པའི་་་་་
ལན་ཁོ་ན་ཆེས་མཛེས་སོ། །ད་ནི་དངོས་པོར་སྨྲ་བ་རྣམས་ཀྱིས་དབུ་
མ་པ་རྣམས་ལ་སྐྱོན་གང་བརྗོད་པ་དེ་དབུ་མ་པའི་འདོད་པ་ཁོང་དུ་
མ་ཆུད་པར་བརྗོད་པར་བྱ་བ་ཡིན་ནོ་ཞེས་བསྟན་པར་བྱ་བའི་ཕྱིར།
གལ་ཏེ་རང་གི་བསྒྲུབ་བྱ་གོ་བྱེད་ཀྱི་གཏན་ཚིགས་དངོས་པོ་་་་
ཉིད་དུ་གྲུབ་པ་དང་། དངོས་སུ་གོ་བྱ་ཉིད་དུ་འགྱུར་བའི་
བསྒྲུབ་བྱའི་ངོ་བོའང་ཡོད་པར་གྱུར་ན། ཕྲད་པ་ལ་སོགས་
པའི་རིགས་པ་ཉེ་བར་སྦྱོར་བར་འགྱུར་བ་ཞིག་ན། དེ་ཡང་
ཡོད་པ་མིན་པས་ཁྱོད་ཀྱི་ཡི་ཆད་འབའ་ཞིག་ཡིན། ། གཞན་
ཡང་ཇི་ལྟར་རྨི་ལམ་དང་སྒྱུ་མ་ལ་སོགས་པ་རང་གི་ཕྱོགས་ལ་གྲུབ་་་་
པའི་དཔེ་རྣམས་ཁོ་ནས་དངོས་རྣམས་མཐའ་དག་དངོས་པོ་་་་་་
མེད་པར་རྟོགས་སུ་གཞུག་པར་ནི། ནུས་པར་ཆེས་སླ་བ་ཇི་ལྟ་
དེ་ལྟར་རང་བཞིན་ཡོད་པ་གཞན་དག་ལ། ཁོང་དུ་ཆུད་པར་
བདེ་བླག་ཏུ་ནི་ནུས་པ་མ་ཡིན་ཏེ་གཉི་ག་ལ་གྲགས་པའི་དཔེ་་་་་་
103

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
ཡོད་པ་མ་ཡིན་ནོ། །རྟོག་གེ་ངན་པའི་དྲ་བས་འཇིག་རྟེན་ཅི་སྟེ་
འདིར་བཅོལ་བའམ་གནོད་པ་བྱེད། གཞན་ཡང་། རྟེན་ཅིང་
འབྲེལ་བར་འབྱུང་བ་རྣམ་པར་གཞག་པ་དང་བརྟེན་ནས་གདགས་་་
པ་རྣམ་པར་བཞག་པ་གཞན་གྱི་ཕྱོགས་ལ་སུན་འབྱིན་པ་གང་བཤད་
པ་དེ་ཉིད་ལས། སུན་འབྱིན་ལྷག་མ་བདག་ལས་མ་ཡིན་པ་ལ་
སོགས་པ་གོང་དུ་བསྟན་པ་ཡང་ནི་ཤེས་བྱས་ནས། ཕྲད་པ་ལ་
སོགས་པའི་ཕྱོགས་ཀྱི་ལན་གང་མིག་དང་ཁབ་ལེན་གྱི་དཔེ་དག་་་
གི་ཆེད་དུ་འདིར་གཏད་བྱ། དེའི་ཕྱིར་སུན་ཅི་ཕྱིན་དུ་རྒོལ་བ་
པོ་ཡང་ཇི་ལྟར་ཡོད་མིན་པ། དེ་སྐད་སྔར་རྟོག་རྣམས་དངོས་པོ་
ཡོད་ན་སོགས་ཀྱིས་བཤད་སུན་ཅི་ཕྱིན་དུ་རྒོལ་བའི་མཚན་ཉིད་་་་་
འདི་རྣམ་པ་ཐམས་ཅད་དུ་མི་རིགས་པ་དེ་ལྟ་བུ་ལ་སོགས་པ་ལྷག་་་
མ་ཕྱོགས་འདི་ཉིད་ཀྱིས་རྟོགས་པར་བྱའོ། །བདག་མེད་འདི་
ནི་འགྲོ་བ་རྣམས་དགྲོལ་ཕྱིར། །ཆོས་དང་གང་ཟག་དབྱེ་བས་
རྣམ་གཉིས་གསུངས། དེ་ལ་གང་ཟག་གི་བདག་མེད་པ་ནི་སངས་
རྒྱས་རྣམས་དང་། ཉན་ཐོས་རྣམས་རྣམ་པར་དགྲོལ་བར་བྱ་བའི་
ཕྱིར་བསྟན་ལ་བྱང་ཆུབ་སེམས་དཔའ་རྣམས་རྣམ་པ་ཐམས་ཅད་
མཁྱེན་པ་ཉིད་ཐོབ་པའི་རྣམ་པར་དགྲོལ་བར་བྱ་བའི་ཕྱིར་ནི་གཉི་་་
ག་བསྟན་ཏོ། །ཉན་ཐོས་དང་རང་སངས་རྒྱས་རྣམས་ཀྱིས་ཀྱང་རྟེན་
ཅིང་འབྲེལ་བར་འབྱུང་བ་རྐྱེན་ཉིད་འདི་པ་ཙམ་མཐོང་མོད་ཀྱི། དེ་
ལྟ་ན་ཡང་དེ་དག་ལ་ཆོས་ཀྱི་བདག་མེད་པ་ཡོངས་སུ་རྫོགས་པར་་་་་
104

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
སྒོམ་པ་མེད་དོ། །ཁམས་གསུམ་ན་སྤྱོད་པའི་ཉོན་མོངས་པ་སྤོང་བའི་
ཐབས་ཙམ་ཞིག་ནི་ཡོད་དོ། །དེ་དག་ལ་གང་ཟག་གི་བདག་མེད་པ་
མ་ལུས་པར་སྒོམ་པ་ནི་ཡོད་པ་རྣམ་པར་བཞག་གོ། །དེ་ལྟར་སྟོན་
པས་སླར་ཡང་གཉིས་པོ་འདི་ཉིད་ནི། །གདུལ་བྱ་རྣམས་ལ་
ཕྱེ་སྟེ་རྣམ་མང་གསུངས། །དེ་ལ་སྤྲོས་དང་བཅས་པར་སྟོང་པ་
ཉིད༑ བཅུ་དྲུག་བཤད་ནས་མདོར་བསྡུས་ཏེ། །སླར་ཡང་
བཞིར་བཤད་དེ་སྟོང་པ་ཉིད་ཉི་ཤུ་པོ་དེ་དག་ལ་ནི། ཐེག་ཆེན་
དུ་ཡང་བཞེད་པ་ཡིན་ནོ། །གང་ཕྱིར་མིག་དེ་ཡི་རང་བཞིན་ངོ་
བོ་ཉིད་ཀྱིས་སྟོང་པ་དེ། ཡིན་པའི་ཕྱིར་མིག་ནི་མིག་གིས་སྟོང་
ངོ་༑ །དེ་བཞིན་དུ་རྣ་བ་དང་སྣ་དང་ལྕེ་དང་ལུས་དང་ཡིད་
ཀྱང་བསྙད་པར་བྱའོ། །རང་བཞིན་མི་འདོར་བའི་ཐེར་ཟུག་ཏུ་
གནས་པ་མ་ཡིན་པ་དང༌། ཅུང་ཟད་ཅིག་གནས་ནས་ལྡོག་པར་
འགྱུར་བའི་འཇིག་པ་མ་ཡིན་པ་ཉིད་ཀྱི་ཕྱིར། མིག་ལ་སོགས་
པ་དྲུག་པོ་ཡི། །རང་བཞིན་མེད་པ་ཉིད་གང་ཡིན་པ། དེ་ནི་
ནང་སྟོང་པ་ཉིད་དུ་འདོད་དོ། །གང་གི་ཕྱིར་གཟུགས་དེ་ཡི་
རང་བཞིན་ངོ་བོ་ཉིད་ཀྱིས་སྟོང་པ་དེ། ཡིན་པའི་ཕྱིར་གཟུགས་
ནི་གཟུགས་ཀྱིས་སྟོང་། སྒྲ་དང་དྲི་དང་རོ་དང་རེག་བྱ་དང་།
ཆོས་རྣམས་ཉིད་ཀྱང་དེ་བཞིན་དུ་སྟོང་པ་ཡིན་ནོ། །གཟུགས་
སོགས་རང་བཞིན་གྱིས་གྲུབ་པ་མེད་པ་ཉིད་ནི། ཕྱི་རོལ་སྟོང་
པ་ཉིད་དུ་འདོད་དོ། །དེ་ཡང་མིག་ལ་སོགས་པའི་དབང་པོའི་རྟེན་
105

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
རྣམས་ནི་སེམས་ཅན་དུ་གཏོགས་པའི་ཕྱིར་དང་། གཞན་གྱི་མིག་གི་
རྣམ་པར་ཤེས་པའི་ཡུལ་ཡིན་པས་གཉིས་ཆར་ཞེས་གསུངས་ཏེ་
འདི་ཡང་རང་བཞིན་མེད་པ་ཉིད་ནི། ཕྱི་ནང་སྟོང་པ་ཉིད་
ཡིན་ནོ། །ཆོས་རྣམས་རང་བཞིན་མེད་པ་ཉིད་ནི། མཁས་པས་
སྟོང་པ་ཉིད་ཅེས་བསྙད་ལ། སྟོང་ཉིད་དེ་ཡང་སྟོང་ཉིད་ཀྱི། །
ངོ་བོས་སྟོང་པར་འདོད་པ་ཡིན་ནོ། །སྟོང་ཉིད་ཅེས་བྱ་བའི་
སྟོང་ཉིད་གང༌། སྟོང་པ་ཉིད་སྟོང་པ་ཉིད་དུ་འདོད་དེ། སྟོང་
ཉིད་དངོས་པོའི་བློ་ཅན་གྱི། །འཛིན་པ་བཟློག་ཕྱིར་གསུངས་
པ་ཡིན་ནོ། །སེམས་ཅན་དང་སྣོད་ཀྱི་འཇིག་རྟེན་ནི། མ་ལུས་
པ་ཁྱབ་བྱེད་ཉིད་ཀྱི་ཕྱིར་དང༌། ཕྱོགས་རྣམས་ཚད་མེད་པ་
བསྒོམ་པའི་དཔེ་ཡིན་པས་མུ་མཐའ་ནི། མེད་ཕྱིར་ཕྱོགས་
རྣམས་ཆེན་པོ་ཉིད། །འདི་དག་བཅུ་ཆར་ཡང་ཕྱོགས་རྣམས་
ཀྱིས༑ སྟོང་པ་ཉིད་ནི་གང་ཡིན་པ་དེ། ཆེན་པོ་སྟོང་པ་ཉིད་
ཡིན་དེ། །ཆེན་པོར་འཛིན་པ་བཟློག་པའི་ཕྱིར་གསུངས་སོ། །
དེ་ནི་དགོས་པ་མཆོག་ཡིན་པས། །དོན་དམ་མྱ་ངན་འདས་
པ་ཡིན། །དེ་ནི་དེ་ཡིས་སྟོང་པ་ཉིད་གང་ཡིན་པ། དེ་ནི་དོན་
དམ་སྟོང་ཉིད་དེ། །མྱང་འདས་དངོས་པོའི་བློ་ཅན་གྱི། །
འཛིན་པ་བཟློག་པར་བྱ་བའི་ཕྱིར། །དོན་དམ་མཁྱེན་པས་
དོན་དམ་པ། །སྟོང་པ་ཉིད་ནི་བསྟན་པར་མཛད་དོ། །རྐྱེན་
ལས་བྱུང་བའི་ཕྱིར་ཁམས་གསུམ་པོ། འདུས་བྱས་ཡིན་པར་
106

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
ངེས་པར་བསྙད། དེ་ནི་དེ་ཡི་སྟོང་པ་ཉིད་གང་ཡིན་པ། དེ་ནི་
འདུས་བྱས་སྟོང་པ་ཉིད་ཅེས་གསུངས་སོ། །གང་ལ་སྐྱེ་བ་དང་
གནས་པ་མི་རྟག་པ་ཉིད། དེ་དག་མེད་པ་འདུས་མ་བྱས། །དེ་
ནི་དེ་ཡིས་སྟོང་པ་ཉིད་གང་ཡིན་པ་དེ་ནི་འདུས་མ་བྱས་སྟོང་་་
པ་ཉིད་དོ། །ལོངས་སྤྱོད་རྫོགས་པའི་སྐུ་གང་ལ་རྟག་པ་ལ་སོགས་
པའི་མཐའ་ནི་ཡོད་པ་མིན་པ། དེ་ནི་མཐའ་ལས་འདས་པར་
བརྗོད༑ །དེ་དེ་ཁོ་ནས་སྟོང་པ་ཉིད་དེ། དེ་ལ་མཐའ་ལས་
འདས་པ་སྟོང་པ་ཉིད་ཅེས་བསྙད་དོ། །ཐོག་མ་དང་པོ་ཐ་མ་
མཐའ༑ །དེ་དག་མེད་པས་འཁོར་བ་ནི། །ཐོག་མ་དང་ཐ་མ་
མེད་པར་བརྗོད། འགྲོ་འོང་དང་བྲལ་ཕྱིར་རྨི་ལམ་ལྟའི། སྲིད་
འདི་དེ་ཡིས་དབེན་པ་ཉིད་གང་ཡིན་པ། དེ་ནི་ཐོག་མ་དང་ཐ་
མ༑།མེད་པ་སྟོང་པ་ཉིད་དོ་ཞེས། །བསྟན་བཅོས་ལས་ནི་ངེས་
པར་བསྙད་དོ། །དོར་བ་ཞེས་བྱ་བ་འཐོར་བ་དང་། །འབོར་བ་
ལ་ནི་ངེས་པར་བརྗོད། །དོར་བ་མེད་ཅིང་གཏོང་བ་མེད་པ་སྟེ།
འགའ་ཡང་དོར་བ་མེད་པ་ཐེག་ཆེན་གྱི་ཆོས་གང་ཡིན་པའོ། །
དོར་བ་མེད་པ་དེ་ཉིད་ཀྱིས། །དེ་ཉིད་སྟོང་པ་ཉིད་གང་ཡིན་
པ༑ དེ་དེའི་ཕྱིར་ན་དོར་བ་མེད་པ། སྟོང་པ་ཉིད་ཅེས་བྱ་བར་
བརྗོད་དོ། །འདུས་བྱས་ལ་སོགས་པའི་ངོ་བོ་ཉིད་ནི། གང་གི་
ཕྱིར་སློབ་མ་དང་རང་སངས་རྒྱས་དང༌། རྒྱལ་སྲས་རྣམས་དང་
དེ་བཞིན་གཤེགས་པ་རྣམས་ཀྱིས། མ་མཛད་པ་དེའི་ཕྱིར་
107

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
འདུས་བྱས་ལ། སོགས་པ་རྣམས་ཀྱི་ངོ་བོ་ཉིད་ནི། རང་བཞིན་
ཉིད་དུ་བསྙད་པ་སྟེ། དེ་ཉིད་ཀྱིས་དེ་སྟོང་ཉིད་གང་ཡིན་ལ།
དེ་ནི་རང་བཞིན་སྟོང་པ་ཉིད་དོ། །ཁམས་བཅོ་བརྒྱད་དང་
རེག་པ་དྲུག་དང་། དེ་ལས་བྱུང་བའི་ཚོར་བ་དྲུག་དང་།
གཟུགས་ཅན་དང་གཟུགས་ཅན་མིན་པ་དང་དེ་བཞིན།
འདུས་བྱས་དང་འདུས་མ་བྱས་པའི་ཆོས་རྣམས། ཆོས་དེ་དག་
ནི་ཐམས་ཅད་ཀྱི། །དེ་དག་གིས་དབེན་པའི་སྟོང་ཉིད་གང་
ཡིན་པ་ནི་ཆོས་ཐམས་ཅད་ཀྱི་སྟོང་པ་ཉིད་དོ། །གཟུགས་རུང་ལ་
སོགས་པའི་དངོས་པོ་མེད་པ་གང་ཡིན་པ་དེ་ནི་རང་གི་མཚན་་
ཉིད་སྟོང་པ་ཉིད། དེ་རྒྱས་པར་བསྟན་པའི་ཕྱིར། གཟུགས་ནི་
གཟུགས་སུ་རུང་བའི་མཚན་ཉིད་ཅན་དང༌། ཚོར་བ་ནི་ཉམས་
སུ་མྱོང་བའི་བདག་ཉིད་ཅན་དང༌། འདུ་ཤེས་ནི་མཚན་མར་
འཛིན་པ་སྟེ། འདུ་བྱེད་ནི་མངོན་པར་འདུ་བྱེད་པའོ། །ཡུལ་
ལ་སོ་སོར་རྣམ་པར་རིག་པ་ནི། རྣམ་ཤེས་རང་གི་མཚན་ཉིད་
དོ༑ །ཕུང་པོའི་ནི་སྡུག་བསྔལ་རང་མཚན་ཉིད། ཁམས་ཀྱི་
བདག་ཉིད་ནི་སྦྲུལ་གདུག་པ་ལྟ་བུར་འདོད། སྐྱེ་མཆེད་རྣམས་
ནི་སངས་རྒྱས་ཀྱིས། །རྣམ་ཤེས་སྐྱེ་བའི་སྒོར་འགྱུར་བ་ཉིད་དུ་
གསུངས༑ རྟེན་ཅིང་འབྲེལ་བར་འབྱུང་བ་གང༌། །དེ་ནི་རྒྱུ་
རྐྱེན་འདུ་འཕྲོད་པའི་མཚན་ཉིད་དོ། །གཏོང་བ་ནི་སྦྱིན་པའི་
ཕ་རོལ་ཏུ་ཕྱིན་པ་དང་། ཚུལ་ཁྲིམས་ནི་གདུང་བ་མེད་པའི་
108

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
མཚན་ཉིད་ཅན་དང་བཟོད་པ་ནི། ཁྲོ་བ་མེད་པའི་མཚན་ཉིད་
ཅན་དང་བརྩོན་འགྲུས་ཀྱི་མཚན་ཉིད་ནི། ཁ་ན་མ་ཐོ་བ་མེད་པ་
ཉིད་དོ། །བསམ་གཏན་ནི་སེམས་སྡུག་པའི་མཚན་ཉིད་ཅན་
དང་༑ ཤེས་རབ་ནི་ཆགས་པ་མེད་པའི་མཚན་ཉིད་ཅན་ཉིད་དེ།
ཕ་རོལ་ཏུ་ཕྱིན་པ་དྲུག་རྣམས་ཀྱི། མཚན་ཉིད་འདི་དག་ཡིན་
པར་བརྗོད། །བསམ་གཏན་རྣམས་དང་ཚད་མེད་པ་དང་།
དེ་བཞིན་དུ་གཞན་གང་གཟུགས་མེད་པ། དེ་དག་ནི་ཡང་
དག་པ་མཁྱེན་པ་ཡིས། སེམས་མི་འཁྲུགས་པའི་མཚན་ཉིད་
ཅན་དུ་གསུངས། བྱང་ཆུབ་ཕྱོགས་ཀྱི་ཆོས་སུམ་ཅུ་རྩ་བདུན་
ནི༑ངེས་པར་འབྱུང་བྱེད་རང་གི་མཚན་ཉིད་ཅན་ནོ། །སྟོང་པ་
ཉིད་ཀྱི་མཚན་ཉིད་ནི། དམིགས་པ་མེད་པས་རྣམ་པར་
དབེན་པ་ཉིད་དང༌། མཚན་མ་མེད་པ་ནི་མཚན་མ་ཐམས་ཅད་
ཞི་བ་ཉིད་དེ་མེད་པའོ། །རྣམ་པར་ཐར་པའི་སྒོ་གསུམ་པའི་
མཚན་ཉིད་ནི་སྡུག་བསྔལ་དང༌། གཏི་མུག་མེད་པའོ་རྣམ་
ཐར་རྣམས་ཀྱི། མཚན་ཉིད་ནི་རྣམ་པར་གྲོལ་བར་བྱེད་པའོ། །
སྟོབས་རྣམས་ཀྱི་མཚན་ཉིད་ནི་ཤིན་ཏུ་རྣམ་པར་ནི། གཏན་ལ་
འབེབས་པའི་རང་བཞིན་དུ་གསུངས། སྐྱོབ་པའི་མི་འཇིགས་
པ་རྣམས་ནི། །ཤིན་ཏུ་བརྟན་པའི་ངོ་བོ་ཡིན། །སོ་སོར་ཡང་
དག་རིག་པ་རྣམས་ནི། སྤོབས་པ་ལ་སོགས་པ་ཚད་པ་མེད་
པའི་མཚན་ཉིད་ཅན་ནོ། །འགྲོ་ལ་ཕན་པ་ཉེ་བར་སྒྲུབ་པ་ནི།
109

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
བྱམས་པ་ཆེན་པོ་ཞེས་བྱའོ། །སྡུག་བསྔལ་ཅན་རྣམས་ཡོངས་
སུ་སྐྱོབ་པ་ནི། ཐུགས་རྗེ་ཆེན་པོའོ་དགའ་བ་ནི། །རབ་དགའི་
མཚན་ཉིད་ཅན་ནོ། །བཏང་སྙོམས་ནི། རྗེས་སུ་ཆགས་པ་དང་
ཁོང་ཁྲོ་བ་གཉིས་དང་བྲལ་བས་མ་འདྲེས་པའི་མཚན་ཉིད་ཅན་་་
ཞེས་བྱ་ལ། སངས་རྒྱས་ཀྱི་ཆོས་ནི་མ་འདྲེས་པ། བཅུ་དང་
བརྒྱད་དུ་གང་འདོད་པ་དག་ནི། གང་གི་ཕྱིར་སྟོན་པ་དེས་མི་
འཕྲོགས་པ་ཡིན་པ། དེ་ཡི་ཕྱིར་མི་འཕྲོགས་པའི་རང་མཚན་
ཅན་ཉིད་དོ། །རྣམ་ཀུན་མཁྱེན་ཉིད་ཡེ་ཤེས་ནི། །མངོན་སུམ་
མཚན་ཉིད་ཅན་དུ་འདོད་དོ། །གཞན་ནི་ཉི་ཚེ་བ་ཉིད་ཀྱིས། །
མངོན་སུམ་ཞེས་བྱ་བར་མི་འདོད་དོ། །གང་ཞིག་འདུས་བྱས་
མཚན་ཉིད་དང༌། །འདུས་མ་བྱས་པའི་མཚན་ཉིད་གང་ཡིན་
པ་དེ་དེ་ཁོ་ནས་སྟོང་པ་ཉིད་ཡིན་པ། དེ་ནི་རང་གི་མཚན་ཉིད་
སྟོང་པ་ཉིད་དོ། །ད་ལྟ་བ་འདི་སྐད་ཅིག་ཕྱི་མར་མི་གནས་ཤིང༌།
འདས་པ་དང་མ་འོངས་པ་གཉིས་ནི་ཡོད་པ་མ་ཡིན་པས། གང་
དུ་དེ་དག་མི་དམིགས་པ། །དེ་ལ་མི་དམིགས་པ་ཞེས་བརྗོད་
པས༑ མི་དམིགས་པ་དེ་རང་གི་ངོ་བོ། །དེ་ཡིས་དབེན་པ་ཉིད་
གང་ཡིན་པ་དེ། ཐེར་ཟུག་ཏུ་གནས་པ་མིན་ཞིང་འཇིག་པ་མིན་
པས༑ མི་དམིགས་པ་ཞེས་བྱ་བའི་སྟོང་པ་ཉིད་དོ། །རྐྱེན་ལས་
བྱུང་བའི་ཕྱིར་དངོས་རྣམས་ལ། འདུས་པ་པ་ཡི་ངོ་བོ་མེད་
པས༑ འདུས་པ་པ་ནི་དེ་ཉིད་ཀྱིས། །སྟོང་པ་ཉིད་ཡིན་པས་
110

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
དངོས་པོ་མེད་པའི་ངོ་བོ་ཉིད་སྟོང་པ་ཉིད་དོ། །དངོས་པོའི་
སྒྲས་ནི་མདོར་བསྡུས་ན། །ཕུང་པོ་ལྔ་རྣམས་བརྗོད་པ་ཡིན་ལ།
དེ་རྣམས་དེ་ཡིས་སྟོང་པ་ཉིད་གང་ཡིན་པ། དེ་ནི་དངོས་པོ་
སྟོང་པ་ཉིད་དུ་བཤད་དོ། །མདོར་བསྡུས་ན་ནི་དངོས་པོ་མེད་
པ་ནི། འདུས་མ་བྱས་པའི་ཆོས་ནམ་མཁའ་དང་མྱ་ངན་ལས་
འདས་པ་ལ་སོགས་པ་རྣམས་ལ་བརྗོད། །དེ་ཉིད་དངོས་མེད་
དེས་སྟོང་པ་ཉིད་ནི། དངོས་པོ་མེད་པ་སྟོང་པ་ཉིད་དོ། །རང་
བཞིན་ངོ་བོ་ཉིད་མེད་པ་ནི། རང་བཞིན་ཞེས་བྱའི་སྟོང་ཉིད་
དེ༑ །འདི་ལྟར་རང་བཞིན་ནི་ཉན་ཐོས་ལ་སོགས་པས་མ་བྱས་
པས༑ རང་བཞིན་ཞེས་ནི་བྱ་བར་བསྙད། །སངས་རྒྱས་རྣམས་
ནི་འབྱུང་བའམ། །མ་བྱུང་ཡང་རུང་སྟེ་དངོས་སུ་ནི། དངོས་
པོ་ཀུན་ཀྱི་སྟོང་པ་ཉིད་ནི། གཞན་གྱི་དངོས་པོར་རབ་ཏུ་
བསྒྲགས༑ །ཡང་དག་པའི་མཐའ་དང་དེ་བཞིན་ཉིད་དང་།
གཞན་གྱི་དངོས་པོ་ནི་མཆོག་ཏུ་བྱུང་བའི་དེ་ཁོ་ན་ཉིད་དོ། །དེའི
མཆོག་ཏུ་བྱུང་བ་ཉིད་ནི་རྟག་ཏུ་ཡོད་པ་ཉིད་དོ། །རྣམ་པ་གཅིག་ཏུ
ན་གཞན་གྱི་དངོས་པོ་ནི་ཡེ་ཤེས་ཕུལ་དུ་བྱུང་བས་རྟོགས་པར་བྱ་་་་་
བའི་དངོས་པོ་སྟེ། དེ་ནི་དེ་ཉིད་ཀྱིས་སྟོང་ངོ༌། །ཡང་ན་ཕ་རོལ་ན་
ཡོད་པ་ནི་གཞན་གྱི་དངོས་པོའོ། །འཁོར་བ་ལས་འདས་པའི་ཕྱིར་
གཞན་གྱི་དངོས་པོ་ཞེས་བྱ་བ་ནི་ཡང་དག་པའི་མཐའ་སྟེ། རྣམ་པར་
འགྱུར་བ་མེད་པའི་དོན་དེ་བཞིན་ཉིད་སྟོང་པ་ཉིད་ཀྱི་མཚན་ཉིད་་་
111

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
ཅན༑དེ་ནི་གཞན་གྱི་དངོས་པོའི་སྟོང་པ་ཉིད་དོ། །ཤེས་རབ་ཀྱི་
ཕ་རོལ་ཏུ་ཕྱིན་པའི་ཚུལ་ལས། དེ་དག་དེ་སྐད་ཅེས་རབ་ཏུ་
བསྒྲགས་སོ། །དེ་ལྟར་བློ་གྲོས་ཀྱི་ཟེར་གྱིས་དེ་ཁོ་ན་ཉིད་མཐོང་
བ་ལ་གེགས་བྱེད་པའི་མུན་པ་འཇོམས་པའི་སྣང་བ་གསལ་བར་་་་་
བྱས་པའི་བྱང་ཆུབ་སེམས་དཔའ་དེ་ཡིས། རང་གི་ལག་ན་གནས་
པའི་སྐྱུ་རུ་ར་བཞིན་དུ། །སྲིད་པ་གསུམ་པོ་འདི་དག་མ་ལུས་
པ་གདོད་མ་ནས་སྐྱེ་བ་མེད་པར། རྟོགས་ཏེ་ཐ་སྙད་བདེན་
པའི་སྟོབས་ཀྱིས་འགོག་པར་འགྲོ། །རྟག་ཏུ་འགོག་པར་
གཏོགས་པའི་བསམ་པ་དང་ལྡན་པ་ཡིན་མོད་ཀྱི། འགྲོ་བ་
མགོན་མེད་པ་ལ་སྙིང་རྗེའང་སྐྱེད་པར་བྱེད། །དེ་གོང་ས་
བདུན་པ་ནས་བདེ་བར་གཤེགས་པའི་གསུངས་ལས་སྐྱེས་པ་་་་་་
སངས་རྒྱས་འབྲིང་དང་བཅས་པ་ནི། མ་ལུས་པ་རྣམས་རང་གི་
བློ་ཤེས་རབ་ཀྱི་མཐུ་ཡིས་ཕམ་པར་བྱེད་པའང་ཡིན། ཀུན་རྫོབ་
དང་དེ་ཁོ་ཉིད་ཀྱི་གཤོག་ཡངས་དཀར་པོ་རྒྱས་པར་གྱུར་པ།
ངང་པའི་རྒྱལ་པོ་དེ་ནི་སྐྱེ་བོའི་ངང་པ་ཡིས། །མདུན་དུ་
བདར་བ་སྟེ་འགྲོ་ནས་དགེ་བའི་རླུང་གི་ཤུགས་སྟོབས་ཀྱིས།
རྒྱལ་བའི་ཡོན་ཏན་རྒྱ་མཚོའི་ཕ་རོལ་མཆོག་ཏུ་འགྲོ། །དབུ་
མ་ལ་འཇུག་པ་ལས། སེམས་བསྐྱེད་པ་དྲུག་པའོ།། །།
ས་བདུན་པ་རིང་དུ་སོང་བ་འདིར་བྱང་ཆུབ་སེམས་དཔའ་་་
112

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
འདི་ནི་སྐད་ཅིག་དང༌། སྐད་ཅིག་ལ་ནི་འགོག་པར་ཏེ་ཡང་
དག་པའི་མཐའ་ལ་འཇུག་པར་འགྱུར་ཞིང༌། ཐབས་ཀྱི་ཕ་རོལ་
ཏུ་ཕྱིན་པ་ལེགས་པ་རབ་ཀྱི་མཐར་སོན་པའི་འབར་བའ་་་་་་་་
འཐོབ་པ་ཡིན་ནོ། །དབུ་མ་ལ་འཇུག་པ་ལས། སེམས་བསྐྱེད་པ་
འདུན་པའོ།། །།
ཡང་དང་ཡང་དུ་སྔར་གྱི་དགེ་བ་ལས་ལྷག་པ་ཐོབ་པར་བྱ་་་་་་
བའི་ཕྱིར། གང་དུ་ཕྱིར་མི་ལྡོག་པ་ཉིད་འགྱུར་བ། །ས་བརྒྱད་
པ་མི་གཡོ་བ་དེ་ལ་བདག་ཉིད་ཆེན་པོ་དེ་འཇུག་གོ། །འདི་ཡི་
སྨོན་ལམ་ཤིན་ཏུ་དག་པར་འགྱུར་ཞིང༌། རྒྱལ་བ་རྣམས་ཀྱིས་
འགོག་པ་ལས་སློང་བར་མཛད་དེ། ཆགས་པ་མེད་པའི་བློ་ནི་
སྐྱོན་རྣམས་དག་དང་ལྷན་ཅིག་ཏུ་མི་གནས་པའི་ཕྱིར། ས་
བརྒྱད་པ་ལ་ཉོན་མོངས་པའི་དྲི་མ་དེ་དག་རྩ་བ་དང་བཅས་པ་་
ཉེ་བར་ཞི་འགྱུར་ཞིང༌། ཁམས་གསུམ་གྱི་ཉོན་མོངས་ཟད་ཅིང་
ས་སྟེ་ཁམས་གསུམ་གྱི་བླ་མར་གྱུར་ཀྱང་དེའི་བག་ཆགས་མ་ལུས་་
པ་མ་སྤང་བས་སངས་རྒྱས་རྣམས་ཀྱི་ནི། འབྱོར་བ་མཁའ་ལྟར་
མཐའ་བྲལ་མ་ལུས་པ་འཐོབ་པར་ནུས་མ་ཡིན། འཁོར་བ་
འགགས་ཀྱང་ཚེ་ལ་དབང་བ། སེམས་ལ་དབང་བ། ཡོ་བྱད་ལ་
དབང་བ། ལས་ལ་དབང་བ། སྐྱེ་བ་ལ་དབང་བ། སྨོན་ལམ་ལ་དབང་
བ༑མོས་པ་ལ་དབང་བ།རྫུ་འཕྲུལ་ལ་དབང་བ།ཡེ་ཤེས་ལ་དབང་བ།
113

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
ཆོས་ལ་དབང་བ་སྟེ་དབང་རྣམས་བཅུ་པོ་ཐོབ་པར་འགྱུར་་་་་་་
ཞིང་དེ་དག་གིས། སྲིད་པའི་འགྲོ་བར་རང་གི་བདག་ཉིད་
ཀྱི་དངོས་པོ་སྣ་ཚོགས་སྟོན་པར་བྱེད་པར་འགྱུར། དབུ་མ་
ལ་འཇུག་པ་ལས། སེམས་བསྐྱེད་པ་བརྒྱད་པའོ།། །།
དགུ་པ་ལ་ནི་དེའི་སྟོབས་ཀྱི་ཕ་རོལ་ཏུ་ཕྱིན་པ་ལྟ་ཞིག་མཐའ་
དག་རྫོགས་པར་དག་པར་འགྱུར་ཞིང༌། དེ་བཞིན་དུ་ཆོས་སོ་
སོ་ཡང་དག་པར་རིག་པ་དང༌། དོན་སོ་སོ་ཡང་དག་པར་རིག་པ་
དང་༑ ངེས་པའི་ཚིག་སོ་སོ་ཡང་དག་པར་རིག་པ་དང་། སྤོབས་
པ་སོ་སོ་ཡང་དག་པར་རིག་པའི་ཆོས་རང་གི་ཡོན་ཏན་ཡོངས་་་
སུ་དག་པའང་འཐོབ། དབུ་མ་ལ་འཇུག་པ་ལས། སེམས་
བསྐྱེད་པ་དགུ་པའོ།། །།
བཅུ་པའི་ས་ལ་བྱང་ཆུབ་སེམས་དཔའ་དེ་ཡིས་ཀུན་ས་་་་་་་
སངས་རྒྱས་རྣམས་ལས་འོད་ཟེར་ཆེན་པོའི་དབང་བསྐུར་བ།
དམ་པ་འཐོབ་ཅིང་ཡེ་ཤེས་ཀྱི་ཕ་རོལ་ཏུ་ཕྱིན་པ་ལྷག་པར་་་་་་་་
མཆོག་ཏུ་བྱུང་བར་གྱུར་པའང་ཡིན། ཆར་སྤྲིན་རྣམས་ལས་
ཆུ་ཆར་འབབ་པ་ཇི་ལྟ་བར་དེ་བཞིན་དུ་འགྲོ་བ་རྣམས་ཀྱི།
དགེ་བའི་ལོ་ཏོག་གི་ཆེད་དུ་རྒྱལ་སྲས་ལས་ཀྱང་ལྷུན་གྱིས
གྲུབ་པའི་དམ་པའི་ཆོས་ཀྱི་ཆར་རབ་ཏུ་འབབ་པར་མཛད་དོ། །
དབུ་མ་ལ་འཇུག་པ་ལས། སེམས་བསྐྱེད་པ་བཅུ་པའོ།། །།
114

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
ད་ནི་སེམས་བསྐྱེད་པ་དང་པོ་ནས་བརྩམས་ཏེ་དེ་དག་གིས་ཡོན་་་
ཏན་གྱི་གྲངས་ཐོབ་པའི་དབང་དུ་བྱས་ནས་བཤད་པ། དེ་ཚེ་
འདིས་ནི་སངས་རྒྱས་བརྒྱ་མཐོང་ཞིང༌། །དེ་དག་གིས་བྱིན་
གྱིས་བརླབས་ཀྱང་འདི་ཡིས་རྟོགས། དེ་ཉིད་ཀྱི་ཚེ་ན་བསྐལ་
པ་བརྒྱར་གནས་ཤིང་། བསྐལ་པ་བརྒྱ་ལ་སྔོན་དང་ཕྱི་མའི་
མཐའ་ཡང་ཡང་དག་པར་འཇུག །བློ་ལྡན་ཏིང་འཛིན་བརྒྱ་
ཕྲག་ལ་སྙོམས་པར་འཇུག་ཅིང་གཏོང་བར་བྱེད་དོ། །འཇིག་
རྟེན་ཁམས་བརྒྱ་འདི་ཡིས་ཀུན་ནས་གཡོ་ཞིང་འོད་ཀྱིས་སྣང་་་
བར་ནུས། དེ་བཞིན་དུ་རྫུ་འཕྲུལ་གྱིས་དེས་སེམས་ཅན་བརྒྱ་
ཕྲག་དག་སྨིན་པར་བྱེད་ཅིང༌། བརྒྱ་ཕྲག་གི་གྲངས་དང་རྗེས་
སུ་འབྲེལ་བའི་ཞིང་དག་ཏུ་ཡང་འགྲོ་བར་འགྱུར། དེས་ནི་
ཆོས་ཀྱི་སྒོ་རྣམས་ཡང་དག་པར་འབྱེད་པར་བྱེད་ཐུབ་རབང་་་
སྲས༑དེ་ཡིས་རང་གི་ལུས་ལ་ལུས་རྣམས་ཀུན་ནས་བརྒྱ་ཕྲག་ཏུ་
སྟོན་པར་བྱེད་པའང་ཡིན། རང་གི་འཁོར་དང་བཅས་པས་
མཛེས་པར་འབྱོར་བའི་ལུས་ནི་རེ་རེ་ཞིང༌། རྒྱལ་བའི་སྲས་པོ་
བརྒྱ་ཕྲག་དག་དང་རྗེས་སུ་འབྲེལ་བའང་སྟོན་ནོ། །བློ་ལྡན་
རབ་ཏུ་དགའ་བར་གནས་པས་ཡོན་ཏན་དེ་དག་ནི། །ཐོབ་
པར་གྱུར་ནས་དེ་བཞིན་ཁོ་ནར་དྲི་མ་མེད་པ་ལ་གནས་པས།
དེ་དག་སྟོང་ནི་ཡང་དག་པར་འཐོབ་པར་འགྱུར་ཏེ་ས་གསུམ་་
115

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
པ་ལ་སོགས་པ་ལྔ་པོ། འདི་དག་རྣམས་ལ་བྱང་ཆུབ་སེམས་
དཔའ་ཡིས་ནི་འབུམ་ཕྲག་དང༌། བྱེ་བ་ཕྲག་བརྒྱ་འཐོབ་ཅིང་
དེ་ཡིས་བྱེ་བ་སྟོང་འགྱུར་ཐོབ་པོ། །དེ་ནས་བྱེ་བ་བརྒྱ་ཕྲག་
སྟོང་འགྱུར་ཡང་སྟེ་བྱེ་བ་འབུམ་འཐོབ་ལ་བྱེ་བ་ཕྲག་ཁྲག་ཁྲིག་་
ཕྲག་བརྒྱར་རྫོགས་པར་བསྒྱུར་བ་དང་སླར་ཡང་སྟོང་ཕྲག་ཏུ་་
ཡང་དག་པར་ནི་བསྒྱུར་བ་སྟེ་བྱེ་བ་ཁྲག་ཁྲིག་ཕྲག་འབུམ་མཐའ་
དག་རབ་ཏུ་འཐོབ་པར་འགྱུར་རོ། །མི་གཡོ་བའི་སར་གནས་
པའི་རྣམ་རྟོག་མེད་པ་དེས། སྟོང་གསུམ་བརྒྱ་ཕྲག་སྟོང་
བསྡོམས་པ་སྟེ་འབུམ་ཕྲག་གཅིག་གི་འཇིག་རྟེན་ན། རྡུལ་ཚད་
ཇི་སྙེད་ཡོད་པ་དེ་རྣམས་དང༌། །གྲངས་མཉམ་ཡོན་ཏན་
དག་ནི་འཐོབ་པར་འགྱུར། །ལེགས་པའི་བློ་གྲོས་ས་ལ་གནས་
པ་ཡི། །བྱང་ཆུབ་སེམས་དཔའ་དེས་སྔར་བསྟན་པའི་ཡོན་
ཏན་དག །གྲངས་མེད་བརྒྱ་ཕྲག་སྟོང་དུ་ཡང་དག་པར། །
བསྡོམས་པ་སྟེ་གྲངས་མེད་པ་འབུམ་ཕྲག་བཅུའི་རྡུལ་གྱི་ཚད་་་་་་
དང་མཉམ་པ་ཐོབ་པར་འགྱུར། རེ་ཞིག་བཅུ་པ་འདིར་དེའི་
ཡོན་ཏན་དག །ངག་གི་སྤྱོད་ཡུལ་ལས་ཆེས་འདས་པར་
འགྱུར་ཞིང་ངག་གི་སྤྱོད་ཡུལ་མ་ཡིན་པ་བསྡོམས་པ་རྣམས་ནི་
སྟེ་སངས་རྒྱས་ཀྱི་ཞིང་བརྗོད་དུ་མེད་པའི་ཡང་བརྗོད་དུ་མེད་པའི་་་
རྡུལ་དག་ཇི་སྙེད་ཡོད་པ་དེ་སྙེད་དུ་འགྱུར་རོ། །བ་སྤུའི་ཁུང་
བུར་བྱང་ཆུབ་སེམས་དཔའ་གཞལ་གྱིས་མི་ལང་བའི་འཁོར་་་་་་་་
116

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
རྣམས་དང༌། ལྷན་ཅིག་རྫོགས་པའི་སངས་རྒྱས་ཀྱི་སྐུ་བགྲང་
ལས་འདས་པ་དང༌། དེ་བཞིན་དུ་ལྷ་དང་ལྷ་མིན་དང་མི་དག་
ཀྱང་༑ སྐད་ཅིག་སྐད་ཅིག་ལ་ནི་སྟོན་པར་ནུས་སོ། །དེའི་འོག་
ཏུ་སངས་རྒྱས་ཀྱི་སའི་ཡོན་ཏན་ཅུང་ཟད་ཙམ་ཞིག་བརྗོད་པར་་
འདོད་པས་བསྟོད་པ་སྒྲུབ་པའི་སྒོ་ནས་སངས་རྒྱས་བཅོམ་ལྡན
འདས་ཀྱི་དབང་དུ་བྱས་ནས་བཤད་པ། གང་ཕྱིར་ནམ་མཁའ་དྲི་
མ་མེད་ལ་ཟླ་བའི་སྣང་བ་འགྲོ་བ་རྣམས་ལ་གསལ་བར་གྱུར་པ་་
ལྟར་སངས་རྒྱས་ཀྱི་ཆོས་རྣམས་ཐོབ་པ་ལ་གེགས་བྱེད་པའི་མུན་པ་་་
སྦྱོང་བ་ཉིད་ཡིན་པའི་ཕྱིར། དེ་ཡང་རྣམ་པར་རྟོག་པའི་བག་
ཆགས་ཀྱི་མཚན་ཉིད་ཅན་ཡིན་ལ་དེ་སྦྱོང་བ་ཉིད་མཛད་པ་ནི་བག་་
ཆགས་ཀྱི་ཆུང་ངུའི་ཆུང་ངུའི་རྣམ་པ་ལུས་པའོ། །སྔོན་ཚེ་སྟོབས་
བཅུ་བསྐྱེད་པའི་ས་ལ་གནས་ཏེ་ཁྱོད་ཀྱིས་སླར་ཡང་འབད་་་་་་
གྱུར་ཅིང༌། འོག་མིན་དུ་ནི་གང་གི་དོན་དུ་འབད་པར་གྱུར་
པའི་གོ་འཕང་མཆོག་ཏུ་ཞི་བ། ཡོན་ཏན་མཐའ་དག་གི་
མཐར་ཐུག་པ་མཚུངས་པ་མེད་པ་དེ་ཁྱོད་ཀྱིས་བརྙེས་སོ། །ཇི་
ལྟར་བུམ་པ་དང་མཁར་གཞོང་ལ་སོགས་པའི་སྣོད་ཀྱི་དབྱེ་བས
ནམ་མཁའ་ལ་དབྱེ་བ་མེད་པ་དེ་ལྟར། དངོས་པོ་གཟུགས་དང་
ཚོར་བ་ལ་སོགས་པས་བྱས་པའི་དབྱེ་བ་འགའ་ཡང་དེ་ཁོ་ན་་་་་་
ཉིད་ལ་མེད་པ་དེ་ཡི་ཕྱིར། རོ་མཉམ་ཉིད་དུ་ཡང་དག་ཐུགས་
སུ་ཆུད་པར་མཛད་གྱུར་ནས། །མཁྱེན་པ་བཟང་པོ་ཁྱོད་ཀྱིས་
117

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
སྐད་ཅིག་གིས་ནི་ཤེས་བྱ་ཐམས་ཅད་ཐུགས་སུ་ཆུད་དོ། །སྨྲས་
པ༑ གང་ཚེ་ཞི་བ་དེ་ཁོ་ན་ཉིད་ཡིན་ན་དེ་ལ་བློ་གྲོས་འཇུག་
པར་མི་འགྱུར་ཏེ་སྐྱེ་བ་མེད་པ་ནི་རྣམ་པ་མེད་པ་ཡིན་པའི་ཕྱིར།
བློ་མ་ཞུགས་པར་ཤེས་བྱའི་ཡུལ་ཅན་གྱི་ངེས་པར་ནི་རིགས་་་་་
པའང་མ་ཡིན་ལ། ཀུན་ནས་ཡུལ་ཤེས་པ་མེད་པ་དེ་ནི་ཤེས་
པར་ཇི་ལྟར་འགྱུར་ཏེ་འགལ་བར་འགྱུར། དེ་ལྟར་མཁྱེན་པོ་
མེད་པར་ཁྱོད་ཀྱིས་གཞན་ལ་དེ་ཁོ་ན་ཉིད་ཁོང་དུ་ཆུད་པ་ནི་་་་་
འདི་ལྟའོ་ཞེས་སུ་ཞིག་གིས་སྟོན། བརྗོད་པར་བྱ་སྟེ། གང་ཚེ་སྐྱེ་
བ་མེད་པ་ནི་དེ་ཁོ་ན་ཉིད་ཡིན་ཞིང་བློ་ཡང་སྐྱེ་བ་དང་བྲལ་བ།
དེ་ཚེ་དེ་ཁོ་ན་ཉིད་ཀྱི་རྣམ་པ་སྐྱེ་བ་མེད་པ་བསྟེན་པ་ལས་བློ་དེ་་་
ཁོ་ན་ཉིད་རྟོགས་པ་ལྟ་བུ་ཡིན་སྟེ། དོན་དེ་མདོ་སྡེ་པའི་དཔེའི་སྒོ་
ནས་བསྟན་པར་བྱ་བའི་ཕྱིར་ཇི་ལྟར་སེམས་ནི་གང་གི་རྣམ་པ་་་་
ཅན་དུ་འགྱུར་བ་དེ་ཡིས་ཡུལ། དེ་ཡོངས་སུ་ཤེས་པ་དེ་བཞིན་
དུ་ཐ་སྙད་ལ་ཉེ་བར་བརྟེན་ནས་རིག་པ་ཡིན། དངོས་སུ་ན་
འགའ་ཞིག་འགའ་ཞིག་གིས་ཤེས་པ་ནི་མ་ཡིན་ཏེ། ཤེས་པ་དང་ཤེས་
བྱ་གཉིས་ཀ་ཡང་མ་སྐྱེས་པ་ཉིད་ཀྱི་ཕྱིར་རོ། །མཁྱེན་པོ་མེད་པ་
སོགས་ཀྱི་ལན་དུ་དེ་ཡི་ལོངས་སྤྱོད་རྫོགས་སྐུ་བསོད་ནམས་་་་་་་
ཀྱིས༑ ཟིན་པ་དང་དེར་མ་ཟད་སྤྲུལ་པ་དང་མཁའ་དང་གཞན་
ཤིང་སོགས་ལས་དེའི་མཐུས། སྒྲ་གང་ཞིག་ཆོས་ཀྱི་དེ་ཉིད་སྟོན་
པ་འབྱུང་བ། དེ་ལས་འཇིག་རྟེན་གྱིས་ཀྱང་དེ་ཉིད་རིག་པ་
118

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
ཡིན་ནོ། །ཇི་ལྟར་རྫ་མཁན་སྟོབས་ཆེན་ལྡན་པས་འདིར། ཡུན་
རིང་དུ་ཆེས་འབད་པས་བསྐོར་བའི་འཁོར་ལོ་ནི། དེའི་རྩོལ་
བ་ད་ལྟར་སྐྱེས་པ་མེད་བཞིན་དུའང༌། འཁོར་ཞིང་བུམ་པ་ལ་
སོགས་པའི་རྒྱུར་མཐོང་བ་ལྟར། དེ་བཞིན་ད་ལྟ་སྐྱེས་པའི་རྩོལ་
བ་མེད་བཞིན་དུ། ཆོས་ཀྱི་བདག་ཉིད་ཅན་གྱི་སྐུ་ཉིད་ལ་
བཞུགས་པ་དེའི། སེམས་ཅན་གྱི་དོན་དུ་འཇུག་པ་ནི་གདུལ་བྱའི་
སྐྱེ་བོའི་དགེ་བ་དང་རང་གི་སྨོན་ལམ་གྱི། ཁྱད་པར་གྱིས་
འཕངས་པ་ལས་ཆེས་བསམ་གྱིས་མི་ཁྱབ་པོ། །ད་ནི་ཆོས་ཀྱི་སྐུའི་
དབང་དུ་བྱས་ནས་བཤད་པ། ཡེ་ཤེས་ཀྱི་རང་བཞིན་ཅན་གྱི་སྐུ་
ཤེས་བྱའི་བུད་ཤིང་སྐམ་པོ་མ་ལུས་པ། བསྲེགས་པས་སྐྱེ་བ་
མེད་པའི་ཞི་བ་དེ་རྒྱལ་བ་རྣམས་ཀྱི་ཆོས་སྐུ་སྟེ། དེ་ཚེ་སྐྱེ་བ་
མེད་ཅིང་འགག་པ་མེད། །འདི་ཉིད་ཀྱི་དབང་དུ་མཛད་ནས།
སངས་རྒྱས་རྣམས་ནི་ཆོས་ཉིད་ལྟ། །འདྲེན་པ་རྣམས་ནི་ཆོས་ཀྱི་སྐུ། །
ཆོས་ཉིད་ཤེས་བྱའང་མ་ཡིན་ཏེ།།དེ་ནི་ཤེས་པར་ནུས་མ་ཡིན།།ཞེས་
དང་༑ འཇམ་དཔལ་སྐྱེ་བ་མེད་ཅིང་འགག་པ་མེད་པ་ཞེས་བྱ་བ་
འདི་ནི་དེ་བཞིན་གཤེགས་པའི་ཚིག་བླ་དྭགས་སོ།།ཞེས་གསུངས་སོ།།
སྤྲོས་པའི་རང་བཞིན་གྱི་སེམས་འགགས་པས་ཆོས་ཀྱི་སྐུ་དེ་
ལོངས་སྤྱོད་རྫོགས་པའི་སྐུ་ཡིས་མ་གཟིགས་པའི་ཚུལ་གྱིས་མངོན་་་
སུམ་དུ་མཛད་པ་ཡིན་ནོ་ཞེས་རྣམ་པར་འཇོག་པའོ། །དེ་ལྟར་ན་ཡེ་
ཤེས་ཀྱི་ཡུལ་དེ་ཁོ་ན་ཉིད་ལ་རྣམ་པ་ཐམས་ཅད་དུ་དེའི་ཡུལ་ཅན་་་་
119

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
སེམས་དང་སེམས་ལས་བྱུང་བ་རྣམས་མི་འཇུག་པས་སྐུ་ཁོ་ནས་
མངོན་སུམ་དུ་མཛད་པར་ཀུན་རྫོབ་ཏུ་རྣམ་པར་བཞག་གོ། །སེམས་
དང་སེམས་བྱུང་གི་སྤྲོས་པ་ཞི་བའི་སྐུ་དཔག་བསམ་ཤིང་ལྟར་་་་་
གསལ་བར་གྱུར་ཅིང་། ཡིད་བཞིན་ནོར་བུ་ཇི་ལྟ་བ་བཞིན་དུ་
རྣམ་པར་མི་རྟོག་ཅིང་། འགྲོ་བ་ཐམས་ཅད་མ་གྲོལ་གྱི་བར་དུ་
འཇིག་རྟེན་འབྱོར་བའི་སླད་དུ་རྟག་ལ། འདི་ནི་སྤྲོས་པ་དང་
བྲལ་བ་བྱང་ཆུབ་སེམས་དཔའ་རྣམས་ལ་སྣང་བར་འགྱུར། ཐུབ་
དབ ང་དུས་ག ཅི ག་ཁོ་ནར་ཆོས་སྐུ་དེའི་རྒྱུ་མ ཐུན་པའི།
གཟུགས་སྐུ་གཅིག་ལ་རང་གི་སྐྱེ་གནས་ཀྱི་སྐབས། སྔར་
འགགས་པ་རྣམས་གསལ་བ་དང་མ་འཆོལ་བར་བྱུང་ཚུལ་ནི།
མ་ལུས་ཀྱིས་བཀྲ་བ་མཐའ་དག་མེ་ལོང་དག་པ་ལ་གཟུགས་་་་་་་
བརྙན་ལྟར་སྟོན་པར་མཛད་དོ། །སངས་རྒྱས་ཞིང་ཇི་འདྲར་
ནས་ཐུབ་པའི་དབང་པོ་དེ་དང༌། དེ་དག་གི་སྐུ་དང་སྤྱོད་པ་
དག་གི་མཐུ་སྟོབས་ཇི་འདྲ་དང༌། ཉན་ཐོས་ཀྱི་དགེ་འདུན་ཇི་
སྙེད་ཡོད་པ་དང་རྒྱུ་གང་གིས་ཇི་ལྟར་འགྱུར་བ་དང༌། བྱང་ཆུབ་
སེམས་དཔའ་རྣམས་དེར་གཟུགས་ཇི་འདྲ་བ་དང་། ཐེག་པ་
གཅིག་དང་གསུམ་ལྟ་བུ་ཇི་འདྲའི་ཆོས་བསྟན་པ་དང་དེ་་་་་་་་་་་
བདག་རིགས་ལ་སོགས་པ་ཇི་འདྲ་དང༌། ཆོས་ཐོས་ནས་སྤྱོད་པ་
གང་ལ་སྤྱད་པ་དང༌། བདག་གིས་སྦྱིན་པ་གང་ཇི་ཙམ་སངས་
རྒྱས་འཁོར་དང་བཅས་པ་དེ་དག་ལ་ཕུལ་བ། དེ་ནི་མ་ལུས་པ་
120

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
སྐུ་གཅིག་ལ་སྟོན་པར་མཛད་དོ། །དེ་བཞིན་དུ་ཚུལ་ཁྲིམས་
དང་༑ བཟོད་པ་དང་། བརྩོན་འགྲུས་དང་ཏིང་ངེ་འཛིན་དང༌།
ཤེས་རབ་སྤྱོད་ཚེ་སྔར་གྱི་གནས་སྐབས་གང༌། །མ་ཚང་མེད་
པ་དེ་དག་རང་ཉིད་ཀྱི་སྤྱོད་པ་ཀུན། །སྐུ་ཡི་བ་སྤུའི་ཁུང་བུར་
འང་གསལ་བར་སྟོན་ཏོ། །བདག་ཉིད་ཀྱི་སྤྱོད་པ་ཁོ་ན་སྟོན་པར་
མཛད་པ་འབའ་ཞིག་ཏུ་མ་ཟད་ཀྱི་གཞན་ཡང་སངས་རྒྱས་གང་་་་་
དག་འདས་པ་དང་འབྱུང་བར་འགྱུར་བ་གང་ཡིན་པ་དང་།
གང་དག་ད་ལྟར་ནམ་མཁའི་མཐར་ཐུག་པར། །གདངས་
མཐོན་པོའི་ཆོས་སྟོན་པས་སྡུག་བསྔལ་གྱིས་བཟུང་བའི། འགྲོ་
བ་རྣམས་དབུགས་འབྱིན་ཞིང་འཇིག་རྟེན་དག་ན་བཞུགས་པ་་
དང་༑ དང་པོའི་ཐུགས་བཟུང་ནས་བྱང་ཆུབ་སྙིང་པོའི་བར།
དེ་དག་གི་སྤྱོད་པ་ཀུན་དངོས་པོ་རྣམས་མིག་འཕྲུལ་གྱི། རང་
བཞིན་ལྟར་མཁྱེན་ནས་བདག་བཞིན་དུ་བ་སྤུ་ཡི། ཁུང་བུར་
དུས་གཅིག་ལ་ནི་གསལ་བར་སྟོན། །དེ་བཞིན་དུ་དུས་གསུམ་གྱི་
བྱང་ཆུབ་སེམས་དཔའ་དང་། རང་རྒྱལ་དང་འཕགས་པ་ཉན་ཐོས་
མ་ལུས་པ་ཐམས་ཅད་ཀྱི། སྤྱོད་པ་དང་དེ་ལྷག་སོ་སོའི་སྐྱེ་བོའི་
གནས་སྐབས་ནི། ཐམས་ཅད་བ་སྤུའི་ཁུང་བུར་དུས་གཅིག་གི་ཚེ་
སྟོན་ཏོ། །རྣམ་པར་རྟོག་པ་མེད་ཀྱང་བཞེད་པ་མངའ་བསྒྱུར་བ་ཉིད་
བཤད་པ།ལོངས་སྤྱོད་རྫོགས་པའི་སྐུའི་རང་བཞིན་ཅན་གྱི།དག་པ་
འདི་ནི་བཞེད་པ་ཙམ་ཞིག་འཇུག་པ་ཡིས། རྡུལ་གཅིག་གི་ཡུལ་
121

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
ལ་ནམ་མཁའ་གཏུགས་པའི་འཇིག་རྟེན་སྟོན་པ་དང༌། འཇིག་
རྟེན་མཐའ་ཡས་པའི་ཕྱོགས་ལ་ཁྱབ་པའི་རྡུལ་གཅིག་སྟོན་མོད་
ཀྱི༑ རྡུལ་རགས་མི་འགྱུར་ཞིང་འཇིག་རྟེན་ཕྲ་བར་མི་འགྱུར་
རོ༑ །དེ་བཞིན་དུ་རྣམ་རྟོག་མི་མངའ་བ་ཁྱོད་ཀྱིས་སྲིད་མཐའི་
བར་དུ། སྐད་ཅིག་དེ་རེ་རེ་ལ་སྤྱོད་པ་སྣ་ཚོགས། ཇི་སྙེད་སྟོན་
པ་དེ་སྙེད་འཛམ་བུ་གླིང༌། །མ་ལུས་པའི་རྡུལ་གང་ཇི་སྙེད་ཡོད་
པ་དེ་སྙེད་ལ་གྲངས་ལྟ་བུ་ནི་མེད་དོ། །སངས་རྒྱས་ཀྱིས་ནི་སྟོབས་
བཅུས་རབ་ཏུ་ཕྱེ་བ་ཡིན་པའི་ཕྱིར་དེའི་རྣམ་པར་དབྱེ་བ་ཆ་ཙམ་་་་་
ཞིག་བསྟན་པའི་ཕྱིར་བཤད་པ། གནས་དང་གནས་མིན་པ་
མཁྱེན་པའི་སྟོབས་དང༌། དེ་བཞིན་དུ་ལས་ཀྱི་རྣམ་པར་སྨིན་
པ་མཁྱེན་པའི་བློ་དང་། མོས་པ་སྣ་ཚོགས་པ་ཐུགས་སུ་ཆུད་པ་
དང་༑ སྣ་ཚོགས་པའི་ཁམས་ནི་མཁྱེན་པའི་སྟོབས་དང༌། དེ་
བཞིན་དུ་དབང་པོ་མཆོག་དང་མཆོག་མ་ཡིན་པ། མཁྱེན་པ་
དང་ཐམས་ཅད་དུ་འགྲོ་བའི་ལམ་མཁྱེན་པ་དང༌། བསམ་
གཏན་དང་རྣམ་ཐར་དང་ཏིང་འཛིན་དང༌། སྙོམས་པར་
འཇུག་པ་སོགས་མཁྱེན་པའི་བློ་སྟོབས་དང༌། སྔོན་གནས་དྲན་
པ་མཁྱེན་པ་དང༌། །དེ་བཞིན་དུ་འཆི་འཕོ་དང་སྐྱེ་བ་མཁྱེན་
པའི་བློ་དང་། ཟག་པ་རྣམས་ཟད་པ་མཁྱེན་པའི་སྟོབས་ཏེ།
སྟོབས་ནི་བཅུ་པོ་འདི་དག་གོ། །དེ་ལ་གནས་དང་གནས་མ་ཡིན་
པ་མཁྱེན་པའི་སྟོབས་ཀྱི་དབང་དུ་བྱས་ནས་བཤད་པ། རྒྱུ་མི་དགེ་བ་
122

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
གང་ཞིག་ལས་འབྲས་བུ་སྡུག་བསྔལ་གང་ཞིག་ངེས་པར་སྐྱེ་བར་
འགྱུར་བ་དང་འཕགས་པའི་ལམ་ལས་མྱ་ངན་ལས་འདས་པ་ཐོབ་་་་
པ༑ དེ་ནི་དེ་ཡི་གནས་སུ་གནས་དེ་ཉིད་མཁྱེན་པ་རྣམས་ཀྱིས་
གསུངས༑ བཤད་པ་ལས་བཟློག་པ་ནི་གནས་མིན་དུ་རྒྱུ་དང་རྒྱུ་
མིན་པའི་ཤེས་བྱ་མཐའ་ཡས་པ་ལ། མཁྱེན་པ་ཐོགས་པ་སྤངས་
པ་དེ་ནི་སྟོབས་སུ་བཤད་དོ། །ལས་དང་རྣམ་པར་སྨིན་པ་མཁྱེན་
པའི་སྟོབས་ཀྱི་དབང་དུ་བྱས་ཏེ་བཤད་པ། འདོད་པ་དགེ་བ་དང་
མི་འདོད་པ་མི་དགེ་བ་དང་དེ་ལས་བཟློག་པ་གཉི་ག་དང་ཟག་་་
པ་ཟད་དངོས་ཀྱི། ལས་དང་དེ་ཡི་རྣམ་སྨིན་ཤིན་ཏུ་སྣ་ཚོགས་
ལའང་༑ །མཁྱེན་པ་ནུས་མཐུ་ཐོགས་མེད་སོ་སོར་འཇུག་པར་
འགྱུར་བ། དུས་གསུམ་གྱི་ཤེས་བྱ་ལས་དང་རྣམ་པར་སྨིན་པ་ལ་
ཁྱབ་མཛད་དེ་ནི་སྟོབས་སུ་འདོད་དོ། །མོས་པ་སྣ་ཚོགས་མཁྱེན་
པའི་སྟོབས་ཀྱི་དབང་དུ་བྱས་ནས་བཤད་པ། འདོད་ཆགས་དང་ཞེ་
སྡང་ལ་སོགས་པ་རྣམས་དང་དད་པ་ལ་སོགས་ཀྱིས་འབྱུང་བའི་་་་
སྟེ་ས་བོན་གྱི་སྟོབས་ཀྱིས་འདོད་པ་ནི། ཤིན་ཏུ་སྣ་ཚོགས་པ་
དམན་པ་དང་འབྲིང་དང་གང་ཡང་ཁྱད་འཕགས་སུ་འདོད་པ།
དེ་ལས་གཞན་རྣམས་ཀྱིས་གཡོགས་པའི་མོས་པ་ལའང་མཁྱེན་
པ་ནི། དུས་གསུམ་གྱི་འགྲོ་བ་མ་ལུས་པའི་མོས་པ་ལ་ཁྱབ་པ་དེ་
ནི་སྟོབས་ཞེས་བྱའོ། །ཁམས་སྣ་ཚོགས་པ་མཁྱེན་པའི་སྟོབས་ཀྱི་
དབང་དུ་བྱས་ནས་བཤད་པ། སངས་རྒྱས་ཁམས་ཀྱི་རྣམ་པར་
123

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
དབྱེ་བ་ལ་མཁས་པ་རྣམས་ཀྱིས། མིག་སོགས་རྣམས་ཀྱི་རང་
བཞིན་གང་ཡིན་པ་དེ་ཁམས་དང་ནང་སྟོང་པ་ཉིད་སོགས་སུ་་་་་
གསུངས༑ རྫོགས་པའི་སངས་རྒྱས་རྣམས་ཀྱི་མཁྱེན་པ་མཐའ་
ཡས་ཤིང༌། །རྣམ་ཀུན་ཁམས་ཀྱི་ཁྱད་པར་ལ་འཇུག་པ་ནི་སྟོང་
པ་ཉིད་དུ་ཐུགས་སུ་ཆུད་པས་སྟོབས་སུ་འདོད་དོ། །དབང་པོ་
མཆོག་དང་མཆོག་མ་ཡིན་པ་མཁྱེན་པའི་སྟོབས་ཀྱི་དབང་དུ་བྱས་་་་་
ནས་བཤད་པ་ཀུན་ཏུ་རྟོག་པ་སྟེ་ཡང་དག་པ་མ་ཡིན་པ་ལ་ལྷག་་་་་
པར་སྒྲོ་འདོགས་པ་དང་དད་པ་ལ་སོགས་ཆེས་རྣོ་བ་ཉིད་ནི་་་་་་་་
མཆོག་ཏུ་བཞེད་ལ། འབྲིང་གི་གནས་སྐབས་དང་རྟུལ་པོ་ཉིད་
ནི་མཆོག་མིན་པར་བཤད་པ་དང༌། མིག་ལ་སོགས་པ་དབང་
པོ་ཉེར་གཉིས་དང་ཕན་ཚུན་འབྲས་བུ་སྒྲུབ་པར་ནུས་པའི་རང་་་
གི་ངོ་བོ་ཐུགས་སུ་ཆུབ་པ་ལ། རྣམ་པ་ཐམས་ཅད་མཁྱེན་པ་
ཆགས་པ་མེད་པ་དེ་ནི་སྟོབས་སུ་གསུངས་སོ། །ཐམས་ཅད་དུ་
འགྲོ་བའི་ལམ་མཁྱེན་པའི་སྟོབས་ཀྱི་དབང་དུ་བྱས་ནས། བཤད་པ།
ལམ་འགའ་རྒྱལ་བ་ཉིད་དང་འགའ་ཞིག་རང་རྒྱལ་གྱི། །བྱང་
ཆུབ་དང་ནི་ཉན་ཐོས་ཀྱི་བྱང་ཆུབ་དང་ཡི་དྭགས་དང༌། དུད་
འགྲོ་དང་ལྷ་དང་མི་རྣམས་དང་དམྱལ་བ་ལ་སོགས་པར་འགྲོ་་་
བ༑ དེ་ལ་མཁྱེན་པ་ཆགས་པ་མེད་ཅིང་མཐའ་ཡས་པ་དེ་ནི་
སྟོབས་སུ་འདོད་དོ། །བསམ་གཏན་དང་རྣམ་པར་ཐར་པ་སོགས་
མཁྱེན་པའི་སྟོབས་ཀྱི་དབང་དུ་བྱས་ནས་བཤད་པ། འཇིག་རྟེན་
124

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
མཐའ་ཡས་པ་ན་རྣལ་འབྱོར་པའི་བྱེ་བྲག་ལ་ཐ་དད་པའི།
བསམ་གཏན་བཞི་དང་རྣམ་ཐར་བརྒྱད་གང་ཡིན་པ་དང་ཞི་་་་་
གནས་གང་དག་དགེ་བ་ལ་སེམས་རྩེ་གཅིག་པ་དང༌། མཐར་གྱིས་
གནས་པའི་སྙོམས་པར་འཇུག་པའི་ཁྱད་པར་གང་དག་གཅིག་་་་
ནི་འདུ་ཤེས་དང་ཚོར་བ་འགོག་པ་དང་བརྒྱད་དུ་གྱུར་པ་ནི
བསམ་གཟུགས་བརྒྱད་པོ་དག་སྟེ། དེ་ལ་མཁྱེན་པ་ཐོགས་པ་མེད་
པ་འདི་ནི་སྟོབས་སུ་བཤད་དོ། །སྔོན་གྱི་གནས་རྗེས་སུ་དྲན་པ་
མཁྱེན་པའི་སྟོབས་ཀྱི་དབང་དུ་བྱས་ནས་བཤད་པ། ཇི་སྲིད་གཏི་
མུག་མ་རིག་པ་ཡོད་པ་དེ་སྲིད་སྲིད་པར་གནས་པ་འདས་དུས་་་་
ཀྱི་བདག་དང༌། སེམས་ཅན་གཞན་རེ་རེ་ཡི་སྲིད་པའི་སེམས་
ཅན་ནི། ཇི་སྙེད་དེ་སྙེད་མཐའ་ཡས་གཞིར་ཏེ་རྒྱུ་དང་བཅས་
ཡུལ་ཕྱོགས་དང་། བཅས་པ་རྣམ་པ་དང་བཅས་པ་རྣམས་ལ་བློ་
གང་དང་གང་ཡིན་པ་དེ་ནི་སྟོབས་སུ་བཤད་དོ། །འཆི་འཕོ་དང་
སྐྱེ་བ་མཁྱེན་པའི་སྟོབས་ཀྱི་དབང་དུ་བྱས་ནས་བཤད་པ། སེམས་
ཅན་རྣམས་ཀྱི་སེམས་ཅན་རེ་རེའི་འཆི་འཕོ་དང༌། །སྐྱེ་བ་
གང་འཇིག་རྟེན་ལ་གནས་པ་ནམ་མཁའི་མཐར་ཐུག་པ་དང་།
ལས་ཤིན་ཏུ་སྣ་ཚོགས་པའི་བཟོས་སྦྱར་བའི་བཀྲ་མང་དེ་ལ་་་་་་་་
མཁྱེན་པ་དུས་དེར་འཇུག་པ་ཡིས། །མ་ཆགས་མ་ཐོགས་པའི་
རྣམ་ཀུན་ཡོངས་དག་མཁྱེན་པ་མཐའ་ཡས་པ་དེ་ནི་སྟོབས་སུ་་་
འདོད་དོ། །ཟག་པ་ཟད་པ་མཁྱེན་པའི་སྟོབས་ཀྱི་དབང་དུ་བྱས་
125

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
ནས་བཤད་པ་རྣམ་ཀུན་མཁྱེན་པའི་སྟོབས་ཀྱིས་མྱུར་དུ་རྒྱལ་་་
བ་རྣམས་ཀྱི། ཉོན་མོངས་དག་ནི་བག་ཆགས་དང་བཅས་པ་
འཇིག་པར་འགྱུར་བ་དང༌། སློབ་མ་ལ་སོགས་ཉོན་མོངས་བློ་
ཡིས་ཏེ་ཤེས་རབ་ཀྱིས་འགོག་པ་དང༌། དེ་ལ་མཁྱེན་པ་ཆགས་
པ་མེད་པ་མཐའ་ཡས་པ་དེ་ནི་སྟོབས་སུ་འདོད་དོ། །ནམ་
མཁའ་མེད་པས་འདབ་ཆགས་སླར་ལྡོག་པར་མི་འགྱུར་གྱི།
འདིར་ནི་རང་གི་མཐུ་ཟད་པས་ལྡོག་པར་འགྱུར་བ་དེ་བཞིན་
དུ༑ སློབ་མ་ཉན་ཐོས་དང་རང་སངས་རྒྱས་དང་བཅས་པའི་
སངས་རྒྱས་སྲས་ས་བཅུ་པ་ལ་གནས་པ་རྣམས་སངས་རྒྱས་ཀྱི།
ཡོན་ཏན་ནམ་མཁའ་ལྟར་མཐའ་ཡས་པ་དེ་མ་བརྗོད་ནས་་་་་་་
ལྡོག་པར་འགྱུར་རོ། །དེ་ཕྱིར་བདག་འདྲ་བས་ཁྱོད་ཀྱི་ཡོན་
ཏན་འདི་དག་ཅི། ཤེས་པ་དང་ནི་བརྗོད་པར་ནུས་པར་
འགྱུར་རམ། འོན་ཀྱང་དེ་དག་འཕགས་པ་ཀླུ་སྒྲུབ་ཀྱིས། །
བཤད་པའི་ཕྱིར་དོགས་པ་སྤངས་ནས་ཅུང་ཟད་ཙམ་ཞིག་་་་་་་་
སྨྲས་པ་ཡིན་ནོ། །ཟབ་མོ་སྟོང་པ་ཉིད་ཡིན་ཏེ། །ཡོན་ཏན་
གཞན་རྣམས་ནི་རྒྱ་ཆེ་བའོ། །ཟབ་པ་དང་རྒྱ་ཆེ་བའི་ཚུལ་ཕྱིན་
ཅི་མ་ལོག་པར་ཤེས་པས། ཡོན་ཏན་འདི་དག་འཐོབ་པར་
འགྱུར་རོ། །ལོངས་སྤྱོད་རྫོགས་སྐུས་སེམས་ཅན་གྱི་དོན་མཛད་ནས།
སླར་ཡང་མི་གཡོ་བ་ཆོས་ཀྱི་སྐུ་མངའ་ཁྱོད་ཀྱི་སྤྲུལ་པའི་སྐུ་སྲིད་་
གསུམ་དུ་བྱོན་ནས་སྤྲུལ་པ་རྣམས་ཀྱིས། དགའ་ལྡན་གྱི་གནས་
126

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
ནས་གཤེགས་པ་དང་ནི་སྐུ་བལྟམས་པ་དང་མ་ག་དྷཱར་བྱང་
ཆུབ་པ་དང་ཞི་བའི་འཁོར་ལོ་སྐོར་བའང་སྟོན་པར་མཛད། དེ་
ལྟར་ཁྱོད་ཀྱིས་འཇིག་རྟེན་འདོད་ཆགས་ལ་སོགས་པའི་གཡོ་
བག་སྤྱོད་ཅན་རེ་བ་སྟེ་སྲེད་པའི་ཞགས་པ་ནི། མང་པོས་
བཅིངས་པ་མ་ལུས་པ་རྣམས་ཐུགས་རྗེས་མྱ་ངན་འདས་པར་་་
བཀྲི་བར་མཛད། ད་ནི་ཐེག་པ་གཅིག་ལ་ཐེག་པ་གསུམ་བསྟན་པ་
དགོངས་པ་ཅན་ཉིད་དུ་བཤད་པ། གང་ཕྱིར་འདི་ན་དེ་ཁོ་ན་
ཉིད་ཤེས་པ་ལས་བག་ཆགས་དང་བཅས་པའི་དྲི་མ་མཐའ་དག་་
སེལ་བ་ནི། ལྷུར་བྱེད་པ་གཞན་མེད་པས་ཆོས་རྣམས་ཀྱི་དེ་ཁོ་
ན་ཉིད་རྣམ་འགྱུར་རམ་དབྱེ་བ་ལའང་བསྟེན་མིན་ཞིང་། དེ་
ཉིད་ཀྱི་ཡུལ་ཅན་བློ་གྲོས་འདི་ལ་ཡང་ཐ་དད་འགྱུར་བ་མ་་་་་་་
ཡིན་པ། དེ་ཡི་ཕྱིར་ན་ཁྱོད་ཀྱིས་འགྲོ་ལ་ཐེག་པ་མི་མཉམ་པ་
དག་དབྱེར་མེད་དུ་བསྟན་པ་ཡིན་ནོ། །གང་གི་ཕྱིར་དེ་ལྟར་ཁོ་ན་
ཉིད་གཅིག་ཉིད་ཡིན་པས། དེ་ཁོ་ན་ཉིད་ཀྱི་ཡུལ་ཅན་ཡེ་ཤེས་ཐ་མི་
དད་པ་དེའི་ཕྱིར་ཐེག་པ་གཅིག་ཁོ་ན་ལས་ཐེག་པ་གསུམ་ཡོད་པ་མ་
ཡིན་ཏེ། འོད་སྲུང་ཆོས་ཐམས་ཅད་མཉམ་པ་ཉིད་དུ་རྟོགས་ན་མྱ་
ངན་ལས་འདས་པ་ཡིན་ལ་དེ་ཡང་གཅིག་ཉིད་ཡིན་གྱི་གཉིས་དང་་་་
གསུམ་ནི་མ་ཡིན་ནོ་ཞེས་འབྱུང་བའི་ཕྱིར་རོ། །ཐེག་པ་ཆེན་པོ་ཞེས་
བྱ་བ་ལ་ཆེན་པོ་ཞེས་བྱ་བ་ནི་སངས་རྒྱས་བཅོས་ལྡན་འདས་རྣམས་་
ཏེ༑ མ་རིག་པ་མ་ལུས་པ་སྤངས་པས་སྒྲིབ་པ་དང་བྲལ་བའི་ཡེ་ཤེས་
127

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
མངའ་བའི་ཕྱིར་རོ། །དེ་རྣམས་ཀྱི་ཐེག་པ་ནི་ཐེག་པ་ཆེན་པོ་སྟེ། པྲེ་
ཥོ་ད་ར་ལ་སོགས་པ་ཡིན་པའི་ཕྱིར་ཡི་གེ་སྟེ་ཨ་ཉིད་དུ་འགྱུར་རོ། །
ཡང་ན་ཐེག་པ་ཡང་དེ་ཡིན་ལ་ཆེན་པོ་ཡང་ཡིན་པས་ཐེག་པ་ཆེན་་་་་
པོ་སྟེ། སངས་རྒྱས་ཀྱི་ཡེ་ཤེས་བསམ་གྱིས་མི་ཁྱབ་པ་མངའ་བ་རྣམས་
དེ་ལ་བཞུགས་པའི་ཕྱིར་རམ། དངོས་པོའི་རབ་ཏུ་དབྱེ་བ་མཐའ་
ཡས་པའི་ཡུལ་ཅན་ཡིན་པའི་ཕྱིར་རམ་མི་ཤེས་པ་མ་ལུས་པ་སྤངས་་
པའི་ཕྱིར་ན་ཐེག་པ་ཡང་དེ་ཡིན་ལ་ཆེན་པོ་ཡང་དེ་ཡིན་པས་ཐེག་་་་
པ་ཆེན་པོའོ། །གལ་ཏེ་མྱ་ངན་ལས་འདས་པ་གཅིག་ཁོ་ན་ཡིན་ན་ཇི་
ལྟར་ཉན་ཐོས་དང་རང་སངས་རྒྱས་ཀྱི་ཐེག་པས་ཀྱང་ཡོངས་སུ་མྱ་་་
ངན་ལས་འདའ་བར་བསྟན་ཞེ་ན། བསྟན་པ་འདི་དགོངས་པ་ཅན་
ཉིད་དུ་བཤད་པ། གང་ཕྱིར་འགྲོ་ལ་ཉེས་པ་སྐྱེད་བྱེད་སྙིགས་
མ་ལྔ་སྟེ།སེམས་ཅན་དང་།བསྐལ་པ་དང་། ཉོན་མོངས་དང་།ལྟ་བ་
དང་༑ ཚེའི་སྙིགས་མ་འདི་དག་ཡོད་གྱུར་པ། དེ་ཕྱིར་འཇིག་
རྟེན་རྣམས་སངས་རྒྱས་ཀྱི་སྤྱོད་ཡུལ་གཏིང་ཟབ་པ་ལ་འཇུག་་་
པར་མི་འགྱུར་ཞིང་། བདེ་བར་གཤེགས་པ་གང་གི་ཕྱིར་ཁྱོད་
ལ་མཁྱེན་རབ་ཐུགས་རྗེའི་ཐབས་དང་ལྷན་ཅིག་པ། མངའ་བ་
དང་གང་ཕྱིར་བདག་གིས་སེམས་ཅན་རྣམས་དགྲོལ་བར་བྱ་་་་་
ཞེས་ཁྱོད་ཀྱིས་ཞལ་གྱིས་བཞེས་ཏེ། དེ་ཕྱིར་མཁས་པ་རྒྱལ་བའི་
སྲས་ཀྱིས་རིན་པོ་ཆེ་ཡི་གླིང་དུ་ཆས་པའི་སྐྱེ་བོའི་ཚོགས་ཀྱི།
ངལ་བ་ཉེ་བར་སེལ་བའི་ཕྱིར་གྲོང་ཁྱེར་ཡིད་དུ་འོང་བ་བར་དུ་
128

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
རྣམ་པར་བཀོད་པ་ལྟར། ཁྱོད་ཀྱིས་ཉན་ཐོས་དང་་རང་རང་སངས་
རྒྱས་ཀྱི་ཐེག་པ་འདི་ནི་སློབ་མ་ཉོན་མོངས་པ་ཉེ་བར་ཞི་བའི་་་་
ཚུལ་ལ་ཡིད། སྦྱར་ཞིང་རྣམ་པར་དབེན་ལའང་བློ་སྦྱངས་པ་
རྣམས་ལ་ལོགས་སུ་གསུངས་སོ། །ད་ནི་བཅོམ་ལྡན་འདས་མངོན་
པར་བྱང་ཆུབ་པའི་དུས་དང་བཞུགས་པའི་དུས་ཀྱི་དབང་དུ་བྱས་་་་
ནས་བཤད་པ། བདེ་བར་གཤེགས་པ་མ་ལུས་པའི་ཕྱོགས་དང་
ཞིང་སྟེ་སངས་རྒྱས་ཀྱི་ཡུལ་དག་ན། ཕྲ་རབ་རྡུལ་གྱི་རྡུལ་
རྣམས་བདོག་པར་གྱུར་པ་ཇི་སྙེད་པ། །བྱང་ཆུབ་མཆོག་རབ་
དམ་པར་གཤེགས་པའི་བསྐལ་པའང་དེ་སྙེད་དེ། འོན་ཀྱང་
ཁྱོད་ཀྱི་གསང་བ་འདི་ནི་བསྙད་བགྱི་མ་ལགས་སོ། །འདི་ནི་
སྔོན་དགེ་བའི་རྩ་བ་མ་བསགས་པ་རྣམས་ཀྱི་ལྷག་པར་མོས་པ་བྱ་་་་
དཀའ་བའི་ཕྱིར་ན་བསྙད་པར་བྱ་བ་མ་ཡིན་ཏེ། འགའ་ཞིག་དེ་ལ་
ལྷག་པར་མོས་པར་བྱེད་པ་རྣམས་ལ་བསོད་ནམས་གཞལ་དུ་མེད་པ་
བསགས་པར་བྱ་བའི་ཕྱིར་བཤད་དོ། །རྒྱལ་བ་ཇི་སྲིད་འཇིག་
རྟེན་མཐའ་དག་མཆོག་ཏུ་རབ་ཏུ་ཞི་བར། །འགྲོ་བ་མིན་ཞིང་
ནམ་མཁའ་རྣམ་པ་འཇིག་པར་འགྱུར་བ་མིན་པ་དེ་སྲིད་དུ།
ཤེས་རབ་ཡུམ་གྱིས་བསྐྱེད་པ་ཁྱོད་ལ་ཐུགས་བརྩེ་བའི་མ་མ་་་་
ཡིས༑ ཚུལ་ལུགས་བྱེད་པས་རབ་ཏུ་ཞི་བར་འགྱུར་བ་ག་ལ་
མངའ༑ །གཏི་མུག་སྐྱོན་གྱིས་འཇིག་རྟེན་ཁ་ཟས་དུག་དང་
བཅས་པ་འདོད་ཡོན་ལྔ་ཟ་བ་ཡི། སྐྱེ་བོ་ཉིད་ཀྱི་ནང་མི་དེ་ལ་
129

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
ཁྱོད་ཀྱི་ཐུགས་བརྩེ་བ་ཇི་ལྟ་བ། དེ་ལྟར་དུག་ཟོས་ཏེ་ཉེན་པའི་
བུ་ལ་མ་ཡི་སྡུག་བསྔལ་བ་མིན་པས། དེས་ན་མགོན་པོ་མཆོག་
ཏུ་རབ་ཏུ་ཞི་བར་གཤེགས་པར་འགྱུར་བ་མ་ལགས་སོ། །གང་
གི་ཕྱིར་ན་མི་མཁས་པ་དངོས་དང་དངོས་པོ་མེད་པར་ཞེན་་་་་
པ་ཡི་བློ་ཅན་གྱིས། སྐྱེ་བ་དང་འཇིག་པའི་གནས་སྐབས་དང་
སྡུག་པ་དང་མི་སྡུག་པ་གཉིས་དང་བྲལ་བ་དང་ཕྲད་པ་རྣམས་་་་་
ཀྱིས་བསྐྱེད་པའི་སྡུག་བསྔལ་དང༌། སྡིག་ཅན་མནར་མེད་པ་འ
སོགས་པའི་འགྲོ་བ་འཐོབ་པ་དེ་ཡི་ཕྱིར་འཇིག་རྟེན་ཐུགས་་་་་་་
བརྩེའི་ཡུལ་དུ་རབ་ཏུ་དོང་བས། བཅོམ་ལྡན་འདས་ཐུགས་
རྗེས་བདག་ཉིད་ཁྱོད་ཀྱི་ཐུགས་ཞི་བ་ལས་བཟློག་པས་ཁྱོད་ལ་་་
མྱ་ངན་ལས་འདས་པ་མི་མངའ་འོ། །ད་ནི་དབུ་མ་ལ་འཇུག་པའི་
བསྟན་བཅོས་ལས་ཀུན་རྫོབ་དང་དོན་དམ་པའི་བདེན་པའི་རྣམ་་་་་
བཞག་མཛད་པ་དེ་གཞན་རྣམས་དང་ཐུན་མོང་མ་ཡིན་ནོ་ཞེས་་་་་་་
བསྟན་པར་བྱ་བའི་ཕྱིར། ལུགས་འདི་དགེ་སློང་ཟླ་གྲགས་ཀྱིས། །
དབུ་མའི་བསྟན་བཅོས་ལས་བཏུས་ནས། །ལུང་ཇི་བཞིན་
དང་མན་ངག་ནི། །ཇི་ལྟ་བ་བཞིན་བརྗོད་པ་ཡིན། །དབུ་མའི་
བསྟན་བཅོས་འདི་ལས་གཞན་ན་ཆོས་སྟོང་པ་ཉིད་སྟོན་པ་འདི་་
ནི༑ ཇི་ལྟར་མེད་པ་དེ་བཞིན་དུ། །འདིར་འབྱུང་བའི་ལུགས་
ཀྱང་བསྟན་བཅོས་གཞན་ན་ནི། མེད་ཅེས་མཁས་པ་རྣམས་
ཀྱིས་ངེས་པར་མཛོད་ཅིག །ཀླུ་སྒྲུབ་བློ་མཚོ་མཐའ་རྟོགས་པར་
130

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
དཀའ་བ་ཤིན་ཏུ་རྒྱ་ཆེ་བའི་ཁ་དོག་གིས་འཇིགས་པས། སྐྱེ་
བོས་ལུགས་བཟང་གང་དག་ལ་འཇུག་པར་མི་བྱེད་པར་རྒྱང་་་་་་
རིང་དུ་སྤངས་པས་ཀླུ་སྒྲུབ་དེ་ཡིས་ཚིག་ལེའུར་བྱས་པའི་ཁ་མ་
འབུས་པའི་ཀུ་མུ་ཏ་ཡིན་པས་དེའི་ཁ་བྱེ་བའི་ཆུས། ད་ལྟ་ཟླ་བ་
གྲགས་པ་ལ་བརྟེན་ནས་གདུལ་བྱའི་སྐྱེ་བོའི་རེ་རྣམས་རབ་ཏུ་་་་་་
སྐོང་བར་བྱེད། གལ་ཏེ་གནས་བརྟན་དབྱིག་གཉེན་དང་། ཕྱོགས་
ཀྱི་གླང་པོ་དང་། ཆོས་སྐྱོང་ལ་སོགས་པ་བསྟན་བཅོས་རྣམས་ཀྱི་
མཛད་པོ་བྱོན་ཟིན་པར་གྱུར་པ་དེ་དག་གིས་ཀྱང་ཡི་གེ་ཙམ་ཐོས་་་་་
པས་འཇིགས་ཏེ་རྟེན་ཅིང་འབྲེལ་བར་འབྱུང་བ་ཕྱིན་ཅི་མ་ལོག་པར་
སྟོན་པ་འདི་ཡོངས་སུ་སྤོངས་སམ་ཞེ་ན། དེ་སྐད་དུ་སྨྲའོ། །དེ་ཁོ་ན་
ཉིད་བཤད་ཟིན་པའི་ཟབ་མོ་འཇིགས་སུ་རུང་བ་འདི་ནི་སྔོན་་
གོམས་པ་ཉིད་ལས་སྐྱེ་བོ་ཡིས། ངེས་པར་རྟོགས་པར་འགྱུར་
བ་ལས་འདི་ནི་སྒྲ་དང་ཚད་མ་ལ་སོགས་པ་གསན་རྒྱ་ཆེ་ཡང་་་་་་་
གཞན་གྱིས་ཐུགས་སུ་ཆུད་པར་མི་འགྱུར་རོ། །དེ་ཕྱིར་ཚུལ་
ལུགས་དབྱིག་གཉེན་ལ་སོགས་པས་རང་བློས་སྦྱར་བ་འདི་དག་་་་་་
མཐོང་ནས་མུ་སྟེགས་བྱེད་ཀྱི་བདག་ཏུ་བརྗོད་པ་ཡི། གཞུང་
ལུགས་རྣམས་ལྟར་གཞན་ལུགས་བཞེད་གཞུང་དབུ་མ་པའི་་་་
ཆོས་འདི་ལས་གཞན་ལ་དགའ་བློ་དོར་བར་བྱ། སློབ་དཔོན་
ཀླུ་སྒྲུབ་ཀྱི་ལུགས་བཟང་པོ་བསྙད་པ་ལས་བདག་གི་བསོད་་་་
ནམས་ཕྱོགས་ཀྱི་མཐར། ཁྱབ་ཅིང་ཡིད་ཀྱི་ནམ་མཁའ་ཉོན་
131

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
མོངས་ཀྱིས་དག་སྟེ་སྔོན་པོར་གྱུར་པ་ལ་སྟོན་ཀའི་རྒྱུ་སྐར་ལྟར་་
དཀར་བའམ། སེམས་ཀྱི་སྤྲུལ་ལ་གདེངས་ཀའི་ནོར་བུ་དང་
འདྲ་བ་གང་ཞིག་ཐོབ་པ་དེས། །འཇིག་རྟེན་མ་ལུས་པས་དེ་
ཁོ་ན་ཉིད་རྟོགས་ནས་མྱུར་དུ་བདེ་བར་གཤེགས་པའི་སར་་་་་་
བགྲོད་པར་ཤོག །དབུ་མ་ལ་འཇུག་པ་ཟབ་པ་སྟོང་པ་ཉིད་
དང་རྒྱ་ཆེ་བ་སྦྱིན་པ་ལ་སོགས་པའི་ཚུལ་གསལ་བར་བྱེད་པ།
སློབ་དཔོན་ཟླ་བ་གྲགས་པ་ཐེག་པ་མཆོག་ལ་ཤིན་ཏུ་དད་པས་་
ཐུགས་གཞོལ་བ། མི་འཕྲོགས་པའི་མཁྱེན་རབ་དང་ཐུགས་རྗེ་
མངའ་བ། རི་མོར་བྲིས་པའི་བ་དྲུས་མ་ལས་འོ་མ་བཞོས་པས་
གཞན་རྒྱུད་ཀྱི་བདེན་པར་ཞེན་པ་བཟློག་པར་མཛད་པས་་་་་་་་
སྦྱར་བ་རྫོགས་སོ།། །།
འདི་བསྟན་པ་སྔ་དར་གྱི་དུས་སུ་འགྱུར་ཟིན་པ་ཡིན་མོད་ཕྱིས་སུ་་
ཡང་ཁ་ཆེའི་ཡུལ་གྱི་གྲོང་ཁྱེར་དཔེ་མེད་ཀྱི་དཔུང་སྟེ། དབུས་
རིན་ཆེན་སྦས་པའི་གཙུག་ལག་ཁང་དུ། ཁ་ཆེའི་རྒྱལ་པོ་
དཔལ་འཕགས་པ་ལྷའི་སྐུ་རིང་ལ། རྒྱ་གར་གྱི་མཁན་པོ་ཏི་ལ་
ཀ་ཀ་ལ་ཤ་སྟེ་ཐིག་ལེ་བུམ་པ་དང༌། བོད་ཀྱི་ལོ་ཙཱ་བ་བན་དེ་
པ་ཚབ་ཉི་་མ་གྲགས་ཀྱིས་ཁ་ཆེའི་དཔེ་དང་མཐུན་པར་་་་་་་་་་
བསྒྱུར༑ ཕྱིས་ར་ས་ར་མོ་ཆེར་རྒྱ་གར་གྱི་མཁན་པོ་ཀ་ན་ཀ་
ཝརྨ་སྟེ་གསེར་གྱི་གོ་ཆ་དང༌། ལོ་ཙཱ་བ་དེ་དེ་ཉིད་ཀྱི་ཉི ་འོག་
ཤར་ཕྱོགས་པའི་དཔེ་དང་གཏུགས་ཤིང་ལེགས་པར་བཅོས་་་
132

དབུ་མ་ལ་འཇུག་པ་ཞེས་བྱ་བའི་མཆན་འགྲེལ།
ཏེ་གཏན་ལ་ཕབ་པའོ།། །།
འདིར་འགྲེལ་པའི་མཛད་བྱང་དང་འགྱུར་བྱང་གི་སྟེང་་་་་་
ནས་ཐུན་མོང་པ་རྣམས་བཀོད་པ་ནི། རྩ་བ་ལོགས་སུ་བསྒྱུར་
བ་དང་འགྲེལ་པའི་ནང་གི་རྩ་བ་གཉིས་སྦྱར་ནས་ཞུས་དག་་་
བྱས་པའི་དབང་དུ་བྱས་པ་ཡིན་ནོ།། །།
སྔོན་གྱི་ཆོས་རྒྱལ་བྱང་ཆུབ་སེམས་དཔའ་རྣམས་ཀྱིས་རྒྱ་གར
མཁས་པའི་ལེགས་བཤད་བོད་ཡུལ་དུ་དར་བའི་ཕྱིར་བོད་ཀྱི་ལོངས་་
སྤྱོད་ཕལ་མོ་ཆེ་གསེར་དུ་བསྒྱུར་ཏེ་པཎྜི་ཏ་དང་ཆོས་སྐྱོང་བའི་རྒྱལ་་
པོ་རྣམས་ལ་སྐྱེས་སུ་ཕུལ་བ་དང་། ལོ་ཙཱ་བ་རྣམས་ཀྱང་རྒྱ་གར་ཚད་
པའི་ཡུལ་དུ་ལུས་སྲོག་ལྟོས་མེད་དུ་བྱོན་ནས་བསྟན་པའི་ཁུར་ཆེན་་་
པོ་ཕྲག་པར་བཟུང་སྟེ། ཆུ་གཏེར་ཟབ་མོ་ན་ཡོད་པའི་ནོར་བུ་རིན་
པོ་ཆེ་ལས་ཀྱང་རིན་ཐང་ཆེ་བའི་གཞུང་ལུགས་དྲི་མ་མེད་པ་ཡང་་་་
མང་དུ་བསྒྱུར་བ་དང་། བོད་ཀྱི་མཁས་པ་དུ་མས་ཀྱང་འཆད་ཉན་
གྱིས་གཏན་ལ་ཕབ་སྟེ་བསྟན་པའི་རྒྱལ་མཚན་ལེགས་པར་བཟུང
བའི་བཀའ་དྲིན་བསམ་ན་བདག་ཅག་སྔོན་གྱི་ལོ་པཎ་དམ་པའི་རྗེས་
འཇུག་ཏུ་མོས་པ་རྣམས་ནས་འཕགས་ཡུལ་གྱི་སློབ་དཔོན་སངས་་་་་
རྒྱས་དངོས་དང་འདྲ་བ་འཕགས་པ་ཀླུ་སྒྲུབ་ཡབ་སྲས་དང་། དཔལ་
ལྡན་ཟླ་བ་གྲགས་པ་ལ་སོགས་པའི་མཁས་གྲུབ་རྣམས་ཀྱི་ལེགས་པར་
བཤད་པའི་གསུང་རབ་རྣམས་ལ་མི་ཆོས་ཀྱི་བྱ་བ་རྒྱབ་ཏུ་བོར་ཏེ་མི་
ཚེ་རིལ་བོ་ལ་བརྩོན་པར་འོས་ཏེ་ཇི་སྙེད་མཁྱེན་པའི་ཡེ་ཤེས་ཀྱི་རྒྱུ་་་་
133

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
འདི་ལས་གཞན་དུ་མ་དམིགས་པའི་ཕྱིར་རོ། །ཇི་ལྟ་མཁྱེན་པའི་ཡེ་
ཤེས་ཀྱི་དངོས་རྒྱུ་ཡང་ཆོས་རྣམས་རང་བཞིན་མེད་པར་རྟོགས་པ་་་་
ཉིད་ཡིན་པས་དེ་ཡང་དབུ་མའི་གཞུང་ལུགས་ལས་བྱུང་བ་ཁོ་ན་་་་་་
ཕྱིན་ཅི་མ་ལོག་པ་ཡིན་པའི་ཕྱིར་སེམས་དང་ལྡན་པ་སུ་ཞིག་འདི་ལ་
སྤྲོ་བར་མི་བྱེད། བཻ་རོ་དང་སྐ་ཅོག་སོགས་སྔོན་གྱི་ལོ་ཙཱ་བ་ཆེན་པོ་
རྣམས་ནས་ཀྱང་རང་ཉིད་ཀྱིས་བསྟན་བཅོས་རྩོམ་པ་ལ་གཙིགས་སུ་་
མི་འཛིན་པར་འཕགས་ཡུལ་གྱི་ལེགས་བཤད་བོད་དུ་དར་བར་
མཛད་པ་ལ་བསམ་ན་རྒྱ་བོད་ཀྱི་མཁས་པ་ལ་ཁྱད་པར་གནམ་ས་་་་་
ལྟར་ཡོད་པ་ཡང་གོ་ནུས་སོ། །དེའི་ཕྱིར་བློ་དམན་རྣམས་ཀྱིས་གཞུང་
བཤད་ཀྱི་སྐབས་བླ་མའི་ཞལ་རྒྱུན་ཡིན་ཟེར་ནས་ཤ་ཟིན་སྤུ་ཟིན་དུ་་
བྱས་ཏེ་འབྲེལ་མེད་ཀྱི་ངག་དུ་མ་ཡང་མཆན་དུ་བཏབ་པ་མཐོང་
ནས་དམན་པས་མངོན་པ་ལ་ཡི་མུག་སྐྱེས་ནས་རང་དང་མཉམ་པ་་་
དང་།༑ རང་བས་དམན་པ་དག་ལ་ཕན་པའི་བློས། འཇིག་རྟེན་གྱི་
མིག་གཅིག་མཁས་མཆོག་དཔལ་ལྡན་ཟླ་བ་རང་ཉིད་ཀྱི་འགྲེལ་པ་ལ་
གཞི་བྱས་གོ་དཀའ་བ་རྣམས་འགྲེལ་བཤད་ལ་གཏུགས་ཏེ་བོད་ཀྱི་་་་
སློབ་དཔོན་སོ་སོའི་འདོད་པ་དང་སྤུ་ཙམ་ཡང་མ་བསྲེས་པར་བཏབ་
པའི་མཆན་འདི་ནི་བསྟན་པའི་ཉི་མ་གྲུབ་དབང་རྫོགས་ཆེན་པ་ཡབ་
སྲས་ཀྱི་བཀའ་འབངས་གྱི་གྲལ་མཐར་གནས་པ་བཙུན་ཆུང་གཞན་་་
ཕན་པས་བགྱིས་པ་དགེ་ལེགས་སུ་གྱུར་ཅིག །
134

༄༄༅། །དབུ་འཇུག་ཐལ་ཟློག་མཆན་འགྲེལ་བཞུགས་སོ། །
༄༅། །གཏན་ཚིགས་ཐལ་འགྱུར་དུ་བཀོད་པ་དང་། གཏན་
ཚིགས་རང་རྒྱུད་དུ་བཀོད་པ་གཉིས་ལས། འདིར་ཐལ་འགྱུར་གཏན་
ཚིགས་སུ་བཀོད་ཞེས་པའི་ཐལ་འགྱུར་གྱི་མཚན་ཉིད་ནི། རྒོལ་བ་
གཞན་གྱིས་ཁས་བླངས་པའི་སྒོ་ནས་གཞན་དེ་དག་ལ་ཁས་་་་་
ལེན་ནང་འགལ་གྱི་སྒོ་ནས་མི་འདོད་པ་སྟོན་པ་གང་ཡིན་པ་སྟེ།
དཔེར་ན་གཞན་གྱིས་བདག་ལས་བདག་སྐྱེ་བའི་མཚན་ཉིད་་
ཅན་གྱི་དངོས་པོ་ཁས་ལེན་ན་ས་བོན་སྲིད་མཐའི་བར་དུ་སྐྱེ་
བར་འགྱུར་ཞིང་མྱུ་གུ་ལ་སོགས་པ་རྣམས་མི་སྐྱེ་བར་འགྱུར་རོ་་
ཞེས་མི་འདོད་པ་རྗོད་པར་བྱེད་པ་གང་ཡིན་པ་ལྟ་བུའོ། །
རང་རྒྱུད་པ་རྣམས་ཀྱི་འདོད་པ་སྟོན་པའི་ཕྱིར་དེ་ལ་ཚད་མ་ལ་་
མངོན་པར་ཞེན་པ་འགའ་ཞིག་ན་རེ་གལ་ཏེ་གཞན་ངོར་ཐལ་་་་་
འགྱུར་འཕེན་པ་དེ་གཏན་ཚིགས་སུ་འདོད་ན་གཏན་ཚིགས་དེ་་་
ཚད་མས་གྲུབ་པ་ཡིན་ནམ། འོན་ཏེ་མ་གྲུབ་པ་ཡིན། དེ་ལ་
གལ་ཏེ་ཕྱོགས་དང་པོ་ལྟར་ན། དེའི་ཚེ་གཏན་ཚིགས་དེ་རྒོལ་བ་
དང་ཕྱིར་རྒོལ་གཉིས་ཀ་ལ་གྲུབ་པ་ཡིན་པས་གཞན་གྱིས་ཁས་་
བླངས་པའི་སྒོ་ནས་ཞེས་ཅི་ལྟར་བརྗོད། ཕྱོགས་གཉིས་པ་ལྟར་
135

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
ན་གཞན་གྱིས་ཀྱང་ཚད་མས་མ་གྲུབ་པའི་གཏན་ཚིགས་དེ་འདྲ་་་་་
ཁས་ལེན་པར་མི་འོས་པ་ཡིན་པ་སྟེ་ཕྱིན་ཅི་ལོག་ཡིན་པས་་་་་་་་
གཞན་གྱིས་ཁས་བླངས་པ་ཞེས་ཇི་ལྟར་བརྗོད་ཅེ་ན། དེ་ལ་
ལན་ནི་ཚད་མས་གྲུབ་པ་གང་ཡིན་པ་དེ་རྒོལ་བ་དང་ཕྱིར་རྒོལ་
གཉིས་ཀ་ལ་གྲུབ་པ་ཡིན་ནོ་ཞེས་པ་དེ་ཉིད་དབུ་མ་ཆེན་པོའི་་་་
ཆོས་སྐད་མ་ཡིན་པས་ཁོ་བོས་མི་ཤེས་ཏེ། འདི་ལྟར་རྒོལ་བས་
རང་བཞིན་གྱིས་གྲུབ་པར་ཁས་བླངས་ཏེ་སྒྲུབ་བྱེད་བཀོད་པའི་་་་་
དུས་ན་དབུ་མ་རང་བཞིན་མེད་པར་སྟོན་པའི་གཏན་ཚིགས་་་་་་་
འགོད་པ་ན་སེར་སྐྱ་ལྟ་བུ་དེ་ལ་ཚད་མས་གྲུབ་པ་ཡིན་གྲང་ན་་
གཞན་ལ་ཚད་མས་གྲུབ་པར་སེར་སྐྱ་དེས་ཇི་ལྟར་ཤེས་ཏེ།
གཞན་གྱི་སེམས་ཀྱི་ཁྱད་པར་སྟེ་བྱེ་བྲག་ཕྲ་མོ་རྣམས་ནི་མངོན་་་
སུམ་དང༌། རྗེས་སུ་དཔག་པའི་ཡུལ་མ་ཡིན་པའི་ཕྱིར་རོ། །
སེར་སྐྱ་རང་ཉིད་ལ་ཡང་ཚད་མས་གྲུབ་པར་ཅི་ལྟར་ཤེས་ཏེ།
འདྲ་བ་གཞན་བྱུང་གི་འཁྲུལ་བའི་རྒྱུ་མཚན་གྱིས་དུས་རིང་པོ་་་་་
ནས་བཟུང་བའི་ཕྱིར་སེམས་དང་སེམས་ལས་བྱུང་བའི་ཁྱད་པར་་
རྣམས་དང་། སྐད་ཅིག་མའི་རང་བཞིན་ལ་ཡང་ཤིན་ཏུ་ལོག་པར་
བཟུང་ནས་སླུ་བ་འབྲིད་པས་སོ། །རྒོལ་བ་སེར་སྐྱ་ལྟ་བུ་དང་།
ཕྱིར་རྒོལ་བ་ནི་དབུ་མ་པ་རྣམས་སོ། །དེ་ཕྱིར་རྒོལ་བ་དང་། ཕྱིར་
རྒོལ་བ་དག་གིས་ཚད་མས་གྲུབ་པ་ཉིད་དུ་ཁས་བླངས་པའི་་་་་
སྟོབས་ཀྱིས་གྲུབ་མཐའ་ལ་སྐྱོན་ཞུགས་ཏེ་དངོས་པོ་རྣམས་ཀྱི་་་་་
136

དབུ་འཇུག་ཐལ་ཟློག་མཆན་འགྲེལ།
རང་བཞིན་ཡང་ཁས་ལེན་པ་ཡིན་ནོ། །དེས་ན་གཞན་གྱིས་
བླངས་པའི་སྒོ་ནས་འགལ་བ་བརྗོད་ནས་གཞན་གྱི་ཕྱོགས་སུན་
འབྱིན་པར་རིགས་པ་ཡིན་ནོ། །གཞན་ཡང་རང་རྒྱུད་དུ་
བཀོད་པ་ཉིད་ཀྱི་གཏན་ཚིགས་ཀྱི་ཕྱོགས་ལ་གལ་ཏེ་སྒྲུབ་བྱེད་་་
ཀྱི་གཏན་ཚིགས་དང་། དམ་བཅས་ཏེ་བསྒྲུབ་པར་བྱ་བ་དག་སྟེ་
བྱས་པ་ཡིན་ན་མི་རྟག་པས་ཁྱབ་ལྟ་བུ་ལ་ཚད་མས་གྲུབ་པའི་ཁྱབ་
པ་ཞིག་གྲུབ་ན་དེའི་ཚེ་རང་རྒྱུད་དུ་བཞེད་པའི་གཏན་ཚིགས་དེ་་
སྒྲུབ་བྱེད་དུ་འགྱུར་བ་ཡིན་ནོ། །འོན་ཀྱང་ཁྱབ་པ་ཚད་མས་མ་
གྲུབ་སྟེ། དང་པོ་མེ་མ་མཐོང་། དེ་ནས་མེ་ཡོད་པའི་ཚེ་མེ་མཐོང་།
དུ་བ་མཐོང་། འབྲེལ་བ་མཐོང་བས། འདི་ལྟར་ཁྱབ་པ་སྒྲུབ་པར་
བྱེད་པའི་ཚད་མ་ནི་ཁྱོད་ཀྱི་ལུགས་ལ་མངོན་གསུམ་མམ་རྗེས་་་
སུ་དཔག་པ་ཡིན་ནོ། །དེ་ལ་རེ་ཞིག་མངོན་སུམ་གྱིས་ཁྱབ་པ་
མི་འགྲུབ་སྟེ། འདི་ལྟར་ཚང་བར་དུ་མངོན་སུམ་སྔོན་དུ་འགྲོ་
བའི་ཕྲུག་གསུམ་སྟེ་དང་པོ་མི་མཐོང་། དེ་ནས་མེ་ཤི་བའི་རྗེས་སུ་མེ་
མ་མཐོང་། དུ་བ་མ་མཐོང་། མེ་དུ་འབྲེལ་བ་མ་མཐོང་བ་གསུམ་
དང་མི་དམིགས་པ་སྔོན་དུ་འགྲོ་བའི་ཕྲུག་གསུམ་དག་གིས་མེ་་་
དང་དུ་བ་དག་ལ། མེ་འདི་ཡོད་ན་དུ་བ་འདི་འབྱུང་ལ། དུ་བ་
འདི་མེད་ན་འདི་ཡང་་མི་འབྱུང་བ་རྟོགས་ཀྱི། དགེ་འདུན་གྱི་
ཚང་བར་དེ་ལས་གཞན་ཡུལ་དུས་ཐམས་ཅད་ལ་མེ་ཡོད་པ་ནི་་་
རྟོག་པས་མ་ཡིན་ནོ། །རྗེས་སུ་དཔག་པས་ཀྱང་མ་ཡིན་ཏེ།
137

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
རྗེས་སུ་དཔག་པ་དེ་ཡང་ཡུལ་སོ་སོར་ངེས་པ་ཅན་ཡིན་པས་སོ།
འདི་ལྟར་སྦྱོར་བ་གཅིག་གི་རྗེས་སུ་དཔག་པའི་ཡུལ་ནི་ཤེས་བྱ་་་
ཐམས་ཅད་མ་ཡིན་ཏེ། གང་གི་ཕྱིར་གང་ན་བསྒྲུབ་པར་བྱ་བ་
ཀ་བ་ལྟ་བུ་དང་འབྲེལ་བའི་བྱས་པ་རྟགས་སུ་བཀོད་རྒྱུ་ཡོད་པ་་་
དེ་ཁོ་ན་མི་རྟག་པ་ལ་སོགས་པ་ཤེས་པ་སྐྱེ་བར་འགྱུར་བ་་་་་་་
ཡིན་གྱི་སྟེ་ཀ་བ་ལྟ་བུ་དེ་མ་གཏོགས་གཞན་རི་དང་ནགས་ལ་་་་་
སོགས་ཡུལ་དང་དུས་ཐམས་ཅད་དུ་མ་ཡིན་སྟེ། མི་རྟག་པར་
བསྒྲུབ་མི་ནུས་པ་ཁྱོད་ཀྱིའང་འདོད་པ་ཡིན་ནོ། །དེས་ན་འཇིག་
རྟེན་པས་ཁས་བླངས་པ་ཙམ་གྱི་སྒོ་ནས་བྱས་ན་མི་རྟག་པ་ལྟ་་་་
བུའི་ཁྱབ་པ་གྲུབ་པ་ཡིན་གྱི་ཁྱབ་པ་མི་བསླུ་བ་ཚད་མས་གྲུབ་པ་་
ནི་མ་ཡིན་པས་ཐལ་འགྱུར་གྱི་གཏན་ཚིགས་ཀྱིས་གཞན་གྱི་་་་
ཕྱོགས་སུན་འབྱིན་པ་ཅི་ལྟར་མི་རིགས། འདི་ཡན་ཛ་ཡན་ཨ་
ནནྟས་སྦྱར་བ་ཡིན་ཏེ་གནད་ཐུན་མོང་མ་ཡིན་པ་མང་དུ་ཡོད་པས་་
མེད་དུ་མི་རུང་བ་ཡིན་ལ། ད་ནི་ཐལ་ཟློག་དངོས། དེ་ལྟར་ཡང་
སློབ་དཔོན་ཟླ་བ་གྲགས་པ་རང་ཉིད་ཀྱིས་དབུ་མ་རྩ་བའི་ཤེས་
རབ་ཀྱི་བཤད་པ་ཚིག་དོན་གསལ་བ་ལས། སློབ་དཔོན་ལེགས་
ལྡན་འབྱེད་ན་རེ། གལ་ཏེ་བདག་ལས་སྐྱེ་བ་མ་ཡིན་པ་ཉིད་དོ་
ཞེས་བྱ་བར་ངེས་པར་གཟུང་བ་ན། གཞན་ལས་སྐྱེའོ་ཞེས་མི་
འདོད་པ་ཉིད་དུ་འགྱུར་བ་མ་ཡིན་ནམ་ཞེ་ན་མ་ཡིན་ཏེ།
དགག་པ་གཉིས་ལས་མེད་པར་དགག་པ་བརྗོད་པར་འདོད་་་་་་
138

དབུ་འཇུག་ཐལ་ཟློག་མཆན་འགྲེལ།
པའི་ཕྱིར་དང༌། གཞན་ལས་སྐྱེ་བ་ཡང་དེ་མ་ཐག་ཏུ་འགོག་
པར་འགྱུར་བའི་ཕྱིར་རོ། །སློབ་དཔོན་སངས་རྒྱས་བསྐྱངས་
ཀྱིས་ཀྱང༌། དངོས་པོ་རྣམས་བདག་ལས་སྐྱེ་བ་མེད་དེ། གྲུབ་
ཟིན་པ་དེ་དག་གི་སྐྱེ་བ་དོན་མེད་པ་ཉིད་དུ་འགྱུར་བའི་ཕྱིར་་
དང་༑ རང་གི་ངོ་བོ་ཡོད་བཞིན་དུ་སླར་ཡང་སྐྱེ་བ་དེ་ནི་ཤིན་ཏུ་
ཐལ་བར་འགྱུར་བའི་ཕྱིར་རོ། །དངོས་པོ་བདག་གི་བདག་
ཉིད་དུ་ཡོད་པ་གྲུབ་ཟིན་པ་རྣམས་ལ་ནི་ཡང་སྐྱེ་བ་ལ་དགོས་་་
པ་མེད་པ་ཉིད་དོ། །ཅི་སྟེ་ཡོད་ཀྱང་ད་དུང་དུ་ཡང་སྐྱེ་དགོས་ན་
ནམ་ཡང་མི་སྐྱེ་བར་མི་འགྱུར་རོ་ཞེས་གསུངས་སོ། །འདི་ལ་
ཁ་ཅིག་གིས་ཏེ་ལེགས་འབྱེད་ཀྱིས་དེས་ནི་རིགས་པ་མ་ཡིན་ཏེ།
ཕ་རོལ་པོ་ལ་གཏན་ཚིགས་དང་མཐུན་དཔེ་མ་བརྗོད་པའི་
ཕྱིར་དང་། གཞན་སེར་སྐྱ་ལྟ་བུས་འདི་ལྟར་སྒྲ་ཡོང་བསམས་ཏེ་
དོགས་པ་ཁོང་ནས་བསླངས་ཏེ་གཞན་གྱིས་སྨྲས་པའི་ཉེས་པ་མ་་
བསལ་བའི་ཕྱིར་རོ། །ཐལ་བར་འགྱུར་བའི་ཚིག་ཙམ་ཞིག་
ཡིན་པའི་ཕྱིར་སྐབས་ཀྱི་དོན་ལས་བཟློག་པར་འགྱུར་བས་་་་་་་
བསྒྲུབ་པར་བྱ་བ་དང༌། དེའི་ཆོས་བཟློག་པའི་དོན་མངོན་པ་
ཡིན་པས་ཏེ་བསྒྲུབ་པར་བྱ་བ་བཟློག་པས་དངོས་པོ་རྣམས་་་་་་་་་
གཞན་ལས་སྐྱེ་བར་འགྱུར་བ་དང་། དེའི་ཆོས་བཟློག་པས་སྐྱེ་བ་
འབྲས་བུ་དང་བཅས་པ་ཉིད་དུ་འགྱུར་བ་དང༌། སྐྱེ་བ་ཐུག་
པ་ཡོད་པར་འགྱུར་བའི་ཕྱིར་སངས་རྒྱས་བསྐྱངས་ཁྱོད་རང་ཉིད་
139

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
ཀྱིས་གྲུབ་པའི་མཐའ་དང་འགལ་བར་འགྱུར་རོ་ཞེས་སྐྱོན་སྨྲ་་
སྟེ༑ ལེགས་པར་བརྟགས་ན་སྐྱོན་འདི་དག་ཐམས་ཅན་ནི་
རིགས་པ་མ་ཡིན་པར་ཁོ་བོ་ཅག་ཐལ་འགྱུར་བ་དག་གིས་་་་་་་་་་
མཐོང་ངོ༌། །ཇི་ལྟར་ཞེ་ན་དེ་ལ་རེ་ཞིག་གཏན་ཚིགས་དང་
དཔེ་མ་བརྗོད་པའི་ཕྱིར་དང་ཞེས་ཁྱོད་ཀྱིས་གང་སྨྲ་བ་དེ་ནི་་་་
རིགས་སོ། །ཅིའི་ཕྱིར་ཞེ་ན། གང་གི་ཕྱིར་བདག་ལས་ཞེས་བྱ་
བ་ནི་དངོས་པོ་ཡོད་པ་གྲུབ་ཟིན་པ་དེ་རྒྱུ་ཉིད་དུ་བྱས་པ་དང་དེ་
ཉིད་སྐྱེའོ་ཞེས་སྨྲས་པ་ཡིན་ལ། དངོས་པོ་ཡོད་པ་དེ་ནི་ཡང་སྐྱེ་
བ་ལ་དགོས་པ་མ་མཐོང་ཞིང༌། གལ་ཏེ་སྐྱེ་ན་ཐུག་པ་མེད་པར་
ཡང་མཐོང་ལ། སེར་སྐྱ་ཁྱོད་ཀྱིས་སྐྱེས་པ་སླར་ཡང་སྐྱེ་བར་མི་
འདོད་ཅིང་། ཐུག་པ་མེད་པར་ཡང་མི་འདོད་དོ། །དེའི་ཕྱིར་
གྲངས་ཅན་པ་ཁྱེད་ཅག་གི་རྩོད་པ་ནི་རིགས་པའི་དཔུང་མི་་་་་་་
བཟོད་པས་འཐད་པ་དང་བྲལ་བ་དང་། རང་གི་ཁས་བླངས་
པ་དང་འགལ་བ་ཡིན་ནོ་ཞེས་ཕ་རོལ་པོ་བདག་ལས་སྐྱེ་བར་་
འདོད་པ་ལ་འདྲི་བར་བྱེད་པ་ཡིན་ཏེ། རྒོལ་བ་གང་ལ་གཏན་
ཚིགས་དང་དཔེ་བཀོད་པ་ནི་འབྲས་བུ་ཆོས་རྣམས་རང་བཞིན་་
མེད་པར་ཤེས་པ་དང་བཅས་པར་འགྱུར་བ་ཐལ་འགྱུར་གྱི་གྱི་་་་་་་
གཏན་ཚིགས་འདི་དག་ཙམ་ཞིག་གིས་བརྩད་པ་ན་ཅི་ཕ་རོལ་་
པོ་རིགས་པ་མི་ཤེས་ཏེ་ཁས་ལེན་པར་མི་བྱེད་དམ། འོན་ཏེ་ཕ་
རོལ་པོ་རིགས་པ་ཤེས་ཀྱང་གཟུ་བོར་མི་གནས་པས་རང་གི་ཁས་་་
140

དབུ་འཇུག་ཐལ་ཟློག་མཆན་འགྲེལ།
བླངས་ཟིན་པ་དང་འགལ་བས་ད་དུང་ཡང་བརྩོད་པས་ཀྱང་་་་
མི་ལྡོག་ན་ནི། དེའི་ཚེ་ངོ་ཚ་མེད་པ་ཉིད་ཀྱི་དེ་ལ་གཏན་
ཚིགས་དང་དཔེ་གཉིས་རྒྱས་པར་བཀོད་པར་བྱས་ན་ཡང་དེ་་་་་
ཉིད་ཀྱིས་ཀྱང་ལྡོག་པར་མི་འགྱུར་བ་ཉིད་དོ། །ཁོ་བོ་ཅག་ནི་
རིགས་པར་སྨྲ་བ་སེར་སྐྱ་དང་རྩོད་པ་ཡིན་གྱི་སྨྱོན་པ་དང་ལྷན་་
ཅིག་རྩོད་པ་ཡང་མ་ཡིན་ནོ། །དེའི་ཕྱིར་སློབ་དཔོན་སངས་
རྒྱས་བསྐྱངས་ནི་རྗེས་དཔག་ཚང་བར་བྱེད་པའི་གནས་མ་ཡིན་་་་་
པར་དབུ་མའི་གྲུབ་མཐའ་འཆའ་བའི་ཚེ་ཡང་རྗེས་སུ་དཔག་པ་་་
ཚང་བར་བྱེད་པ་ནི་ལེགས་འབྱེད་བདག་ཉིད་ཚད་མའི་རིགས་་་
པ་ལ་ཧ་ཅང་ཞེན་ཆེས་པས་རྗེས་སུ་དཔག་པ་ལ་དགའ་བ་ཉིད་་
མངོན་པར་བྱེད་པ་ཡིན་ནོ། །ཞེས་དགོངས་པའོ། །དཔལ་མགོན་
ཀླུ་སྒྲུབ་ཀྱི་རྗེས་འཇུག་དབུ་མ་པ་ཞིག་ཡིན་ན་ནི་ཐོག་མར་རྩོད་་་་་་
བཞིའི་སྟེང་དུ་རྟགས་གྲུབ་པ་ཕྱོགས་ཆོས། རྟགས་ཀྱི་རྗེས་སུ་བསྒྲུབ་
བྱ་འགྲོ་བ་རྗེས་འགྲོ། རྟགས་ལྡོག་ན་བསྒྲུབ་བྱ་ལྡོག་པ་ལྡོག་ཁྱབ་སྟེ་
ཚུལ་གསུམ་ཚང་བའི་གཏན་ཚིགས་ཀྱིས་རང་ལ་ངེས་པར་བྱེད་པའི་་
རང་གི་རྒྱུད་ཀྱི་རྗེས་སུ་དཔག་པར་བྱ་བ་འདི་རིགས་པ་ཡང་་་
མ་ཡིན་ཏེ། ཕྱོགས་གཞན་ཡོད་དང་མེད་པ་ལ་སོགས་པ་གང་ཡང་
ཁས་བླངས་པ་མེད་པའི་ཕྱིར་རོ། །དེ་སྐད་དུ་ཡང་འཕགས་
པའི་ལྷས། ཡོད་དང་མེད་དང་ཡོད་མེད་ཅེས། །ཕྱོགས་ནི་
གང་ལའང་ཡོད་མིན་པ། །དེ་ལ་ཡུན་ནི་རིང་པོ་ནའང་། །
141

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
ཀླན་ཀ་བརྗོད་པར་ནུས་མ་ཡིན། །ཞེས་བཤད་དོ། །རྩོད་པ་
བཟློག་པ་ལས་ཀྱང༌། གལ་ཏེ་ངས་དམ་བཅས་པ་འགའ་ཡོད་
ན༑ དེས་ན་ང་ལ་སྐྱོན་དེ་ཡོད་དུ་ཆུག་ཀྱང་། ང་ལ་དམ་བཅའ་
བ་གང་ཡང་མེད་པས་ན། ང་ལ་སྐྱོན་དེ་དག་མེད་པ་ཁོ་ན་ཡིན།
གལ་ཏེ་མངོན་སུམ་དང་ལ་སོགས་པའི་སྟེ་རྗེས་དཔག་དང་ལུང་་
དང་དཔེ་ཉེར་འཇལ་གྱི། དོན་གྱིས་དངོས་པོ་འགའ་ཞིག་
དམིགས་ན་ནི། སྒྲུབ་པའམ་བཟློག་པར་བྱ་ན་དེ། །མེད་པའི་
ཕྱིར་ང་ལ་ཀླན་ཀ་འདི་དག་མེད། ཅེས་གསུངས་སོ། །གང་གི་
ཚེ་དེ་ལྟར་དབུ་མ་པས་རང་གི་རྒྱུད་ཀྱི་རྗེས་སུ་དཔག་པ་མི་་་་
བརྗོད་པ་ཉིད་ཡིན་པར་དེའི་ཚེ་དབུ་མ་པ་གང་ལ་གྲངས་ཅན་
པ་དག་གིས། བདག་ལས་སྐྱེ་བ་མེད་ཅེས་དམ་བཅའ་བའི་དོན་
འདི་གང་ཡིན། ཅི་བདག་ལས་ཞེས་བྱ་བ་འབྲས་བུའི་བདག་
ཉིད་ལས་འབྲས་བུ་མི་སྐྱེས་སམ། འོན་ཏེ་རྒྱུའི་བདག་ཉིད་ལས་
འབྲས་བུ་མི་སྐྱེ་བ་ཡིན་གྲང་དེ་ལས་ཅིར་འགྱུར། གལ་ཏེ་
འབྲས་བུའི་བདག་ཉིད་ལས་ཡིན་ན་ནི་ཁོ་བོ་ཅག་ཀྱང་མི་་་་་་
འདོད་པས་ཁོ་བོའི་ངོར་གྲུབ་ཟིན་པ་ལ་སླར་སྒྲུབ་པ་ཡིན་ལ།
རྒྱུའི་བདག་ཉིད་ལས་ཡིན་ན་ནི་འགལ་བའི་དོན་ཉིད་དུ་་་་་་་
འགྱུར་ཏེ། སྐྱེ་བ་དང་ལྡན་པའི་དངོས་པོ་ཐམས་ཅད་ནི་རྒྱུའི་
བདག་ཉིད་དུ་ཡོད་པ་ཁོ་ན་ལས་འབྲས་བུ་སྐྱེ་བའི་ཕྱིར་རོ། །
ཞེས་བྱ་བར་དབུ་མ་པ་གང་ལ་གྲངས་ཅན་པ་དག་གིས་ཕྱིར་་་་
142

དབུ་འཇུག་ཐལ་ཟློག་མཆན་འགྲེལ།
ཟློག་པར་བྱེད་པར་འགྱུར་ཏེ་མི་འགྱུར་ལ། དབུ་མ་ཐལ་འགྱུར་
བ་ལ་ཁས་ལེན་གང་ཡང་མེད་དུས་གཞན་ངོར་ཐལ་བ་འཕངས་པ་་་
ལ་གྲངས་ཅན་པ་སེར་སྐྱ་ལྟ་བུས་ནི་ཕྱིར་ལྡོག་གི་རྩོད་པ་དེ་འདྲ་་་་་་་
འབྱུང་བར་མི་འགྱུར་རོ་སྙམ་དུ་དགོངས་སོ། །རང་རྒྱུད་པ་ཁྱེད་ཅག་
གི་ལྟར་དོན་དམ་པ་ན་ནང་གི་སྐྱེ་མཆེད་རྣམས་བདག་ལས་
བ་མེད་དོ་ཞེས་བྱ་བའི་རང་གི་རྒྱུད་ཀྱི་དམ་བཅའ་བ་ལྟ་ག་་་་
ལ་ཡོད། ཁོ་བོ་ཅག་ཐལ་འགྱུར་བ་རྣམས་ལ་ནི་གང་ཞིག་འབྲས་
བུ་གྲུབ་པ་ལ་འབྲས་བུ་སྒྲུབ་པ་ཉིད་དམ། གང་ཞིག་འགལ་བའི་
དོན་ཉིད་དུ་འགྱུར་ཏེ་འགྱུར་བ་མིན་ཞིང༌། འབྲས་བུ་གྲུབ་པ་ལ་
སྒྲུབ་པ་ཉིད་གང་ཡིན་པ་དང༌། རྒྱུ་ལས་འབྲས་བུ་མི་སྐྱེ་ཞེས་པ་
ལྟ་བུ་འགལ་བའི་དོན་ཉིད་གང་ཡིན་པ་སྤང་བར་བྱ་བའི་་་་་་་་
ཕྱིར་ཁོ་བོ་ཅག་ལ་འབད་པ་བྱེད་པར་འགྱུར་བ་ཡོད་པའི་ཕྱིར་
ཞེས་བྱ་བ་ཁྱོད་ཀྱིས་བརྗོད་པའི་གཏན་ཚིགས་དེ་དག་ཀྱང་ཐལ་་
འགྱུར་བ་ལ་ག་ལ་ཡོད། དེའི་ཕྱིར་གཞན་གྱིས་ཏེ་གྲངས་ཅན་པ་
དག་གིས་སྨྲས་པའི་ཉེས་པར་ཐལ་བར་མི་འགྱུར་བ་ཉིད་ཀྱི་་་་་
ཕྱིར་སློབ་དཔོན་སངས་རྒྱས་བསྐྱངས་ཀྱིས་སེར་སྐྱ་དེ་ལ་ལན་་
བརྗོད་པར་བྱ་བ་མ་ཡིན་ནོ། །དེས་ན་དོགས་པ་བསུས་ཏེ་གཞན་
གྱི་ཉེས་པ་མ་བསལ་ཅེས་བརྗོད་པ་ལ་དོན་མེད་དེ་ཕ་རོལ་པོ་ལ་་་་་་་
དོགས་པ་དེ་ལྟར་མི་འབྱུང་བ་ཉིད་དོ། །ཁོ་ན་རེ་ཅི་སྟེའང་དབུ་མ་
པ་རྣམས་ཀྱི་ལྟར་ན་ཕྱོགས་དང་གཏན་ཚིགས་དང་དཔེ་དག་
143

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
རང་ལ་མ་གྲུབ་པས་རང་གི་རྒྱུད་ཀྱི་རྗེས་སུ་དཔག་པ་མ་་་་་་་་་
བརྗོད་པ་ཉིད་ཀྱི་ཕྱིར་བདག་ལས་སྐྱེ་བ་དགག་པའི་དམ་་་་་་་
བཅས་པའི་དོན་དེ་ཉིད་སྒྲུབ་པ་དང་། རྒོལ་བ་དང་ཕྱིར་རྒོལ་བ་
གཉིས་ཀ་ལ་གྲུབ་པའི་རྗེས་སུ་དཔག་པས་སེར་སྐྱ་ལྟ་བུ་གཞན་
གྱི་དམ་བཅའ་བའི་དོན་དག་བསལ་བར་མ་གྱུར་མོད། གཏན་
ཚིགས་རང་རྒྱུད་དུ་གྲུབ་པ་ཚད་མའི་སྒོ་ནས་དེ་ལྟར་མ་གྱུར་པ་ཡིན་
ཀྱང་རེ་ཞིག་ཡིན་དུ་ཆུག་མོད། སེར་སྐྱ་ལྟ་བུ་གཞན་གྱི་དམ་
བཅའ་བ་ལ་རང་གི་འདོད་པ་ནང་འགལ་གྱི་རྗེས་སུ་དཔག་་་་་་་
པས་འགལ་བ་བརྗོད་པར་ཙམ་ནི་ངེས་པར་བྱ་དགོས་པས།
དེའི་ཚེ་སྨྲ་བ་པོ་སངས་རྒྱས་བསྐྱངས་རང་ཉིད་ལ་ཕྱོག་ལ་་་་་་་
སོགས་པའི་སྐྱོན་དང་། གཏན་ཚིགས་དང་དཔེའི་སྐྱོན་དང་
བྲལ་བ་དག་ཡོད་པར་བྱ་དགོས་སོ། །དེའི་ཕྱིར་དེ་མ་བརྗོད་
པའི་ཕྱིར་དང༌། དཔེ་སོགས་དེའི་ཉེས་པ་མ་བསལ་བའི་ཕྱིར་
ཁོ་བོས་སྔར་བརྗོད་པའི་ཉེས་པ་དེ་ཉིད་དུ་འགྱུར་རོ་སྙམ་ན། དེ་
ལ་དཔལ་ལྡན་ཟླ་བས་བཤད་པར་བྱ་སྟེ། དེ་ནི་དེ་ལྟར་མ་ཡིན་
ནོ་ཅིའི་ཕྱིར་ཞེ་ན། ལེགས་ལྡན་འབྱེད་ཁྱོད་ཀྱིས་འདི་ལྟར་འདོད་
པ་ཡིན་ཏེ། གང་གི་ཕྱིར་དོན་གང་ཞིག་གང་ཟག་གང་གིས་
བདག་ལས་སྐྱེ་བ་མེད་ཅེས་པ་ལྟ་བུའི་དམ་བཅས་པ་དེས་ནི་རང་
ཉིད་ཀྱིས་ངེས་པ་བཞིན་དུ་གཞན་དག་ལ་ངེས་པ་བསྐྱེད་་་་་་
པར་འདོད་པས། དོན་འདིའི་འཐད་པ་གཏན་ཚིགས་གང་གི་
144

དབུ་འཇུག་ཐལ་ཟློག་མཆན་འགྲེལ།
སྒོ་ནས་རང་གི་ཁོང་དུ་ཆུད་པའི་འཐད་པ་དེ་ཉིད་གཞན་ལ་་་
བསྟན་པར་བྱ་དགོས་སོ་སྙམ་པ་དང༌། ཡང་དེའི་ཕྱིར་སངས་
རྒྱས་བསྐྱངས་རང་གིས་བདག་སྐྱེ་མེད་པར་ཁས་བླངས་པའི་་
དམ་བཅས་པའི་དོན་གྱི་སྒྲུབ་པར་བྱེད་པའི་གཏན་ཚིགས་ནི་་་་
ཕ་རོལ་པོ་སེར་སྐྱ་ལྟ་བུ་ཁོ་ནས་ཉེ་བར་དགོད་པ་ལ་ནང་འགལ་་
གྱི་དགག་པར་བྱ་བ་གང་ཡིན་པ་འདི་ནི་རེ་ཞིག་ལུང་རིས་་་་་་
གཉིས་ལས་ལུང་མ་ཡིན་ནོ། །འདི་ནི་སྒྲུབ་བྱེད་ཀྱི་རིགས་པ་མེད་
པས་གཞན་ལ་གཏན་ཚིགས་ཀྱང་མ་ཡིན་ནོ། །སངས་རྒྱས་
བསྐྱངས་རང་ལ་གཏན་ཚིགས་དང་དཔེ་མེད་པའི་ཕྱིར་རང་གི་
དམ་བཅའ་བའི་དོན་གྱི་སྒྲུབ་པར་བྱེད་པ་ནི་བདག་སྐྱེ་ཡོད་་་་་
པར་ཁས་འཆེས་པའི་རྗེས་སུ་འབྲངས་པ་འབའ་ཞིག་ཉེ་བར་་
བཀོད་པ་ཡིན་ཏེ། དེའི་ཕྱིར་རང་ངོར་མ་གྲུབ་པས་ན་རང་ངོས་
འཐད་པ་དང་བྲལ་བའི་ཕྱོགས་ཤིག་ཐལ་འགྱུར་བས་ཁས་
བླངས་པས། འདི་ནི་སངས་རྒྱས་བསྐྱངས་བདག་ཉིད་ཁོ་ན་ལ་
སླུ་བར་བྱེད་པ་མ་གཏོགས་རང་ལ་ངེས་ཤེས་སྐྱེད་པའི་ཚད་མར་་་་
གྲུབ་པའི་དོན་གང་ཡང་ཁས་ལེན་རྒྱུ་མེད་པས་གཞན་ལ་ངེས་པ་་་
བསྐྱེད་པར་མི་ནུས་སོ། །ཞེས་བྱ་བའི་བར་གང་དག་འདོད་པར་
བྱེད་མོད་ཀྱི་ཕ་རོལ་པོ་སེར་སྐྱ་ལྟ་བུ་རང་གི་དམ་བཅའ་བའི་་་་་་་
དོན་གྱི་སྒྲུབ་པར་བྱེད་པའི་གཏན་ཚིགས་རྣམས་ལ་ནང་འགལ་་་་
བརྗོད་དེ་ནུས་པ་མེད་པར་བྱས་པ་འདི་ཉིད་ལུང་འདིའི་སུན་་་་་
145

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
འབྱིན་པ་ཆེས་གསལ་པོ་ཡིན་ཏེ། འདིར་རྗེས་སུ་དཔག་པ་
ཚང་བར་བྱས་པས་གནོད་པ་བརྗོད་པ་ལ་དགོས་པ་ཀོ་ཅི་ཞིག་
ཡོད༑ལེགས་ལྡན་འབྱེད་ཁོ་ན་རེ། ཅི་སྟེ་ཡང་རང་དོན་རྗེས་དཔག་
དང་༑ གཞན་དོན་རྗེས་དཔག་གི་དབྱེ་བ་སོ་སོར་འབྱེད་པ་དང་།
རྗེས་དཔག་དེ་ཡང་ཚང་བར་བྱེད་པ་སོགས་མེད་དུ་ཆུག་ཀྱང་།
སངས་རྒྱས་བསྐྱངས་རང་གི་རྗེས་སུ་དཔག་པ་སྟེ་རང་གིས་དང་་་་
པོར་དོན་དེ་ཚུལ་བཞིན་ཤེས་པར་གྱུར་པའི་རྗེས་དཔག་ལ་བརྟེན་་་་
པས་ཕ་རོལ་པོ་ལ་འགལ་བ་གདོན་མི་ཟ་བར་བརྗོད་པར་བྱ་་་་་
བ་ཡིན་ནོ་ཞེ་ན། དེ་ཡང་སློབ་དཔོན་སངས་རྒྱས་བསྐྱངས་
ཀྱིས་བརྗོད་པ་ཉིད་ཡིན་ནོ། །སངས་རྒྱས་བསྐྱངས་རང་གི་བདག་
སྐྱེ་མེད་པ་སོགས་སྟོང་ཉིད་དོན་ཚུལ་བཞིན་རྟོགས་ནས་གཞན་སེར་་
སྐྱ་ལྟ་བུའི་གྲུབ་མཐའི་སྐྱོན་རྣམས་སེལ་བ་ལ་དེ་ལྟར་ཞུགས་པ་ཡིན་་
ནོ༑ །ཇི་ལྟར་ཞེ་ན། གང་གི་ཕྱིར་སངས་རྒྱས་བསྐྱངས་དེས་ནི་
འདི་སྐད་དུ་བཤད་པ་ཡིན་ཏེ། དངོས་པོ་རྣམས་བདག་ལས་
སྐྱེ་བ་མེད་དེ། དེ་དག་གི་སྐྱེ་བ་དོན་མེད་པ་ཉིད་དུ་འགྱུར་
བའི་ཕྱིར་དང་།ཞེས་བཤད་པའི་ཕྱིར་རོ། །དེ་ལ་དེ་དག་ཅེས་
བྱ་བ་འདིས་ནི་རང་གི་བདག་ཉིད་དུ་ཡོད་པ་གྲུབ་ཟིན་པ་དག་
འཛིན་པ་ཡིན་ནོ། །ཅིའི་ཕྱིར་ཞེ་ན། འདི་ལྟར་རང་གི་བདག་
ཉིད་དུ་ཡོད་པ་དག་ལ་ནི་ཡང་སྐྱེ་བ་ལ་དགོས་པ་མེད་དོ་དོ་་་་་་་
ཞེས་བྱ་བ་འདི་ནི་མདོར་བཞག་པའི་ངག་དེའི་འགྲེལ་བའི་་་
146

དབུ་འཇུག་ཐལ་ཟློག་མཆན་འགྲེལ།
ངག་ཡིན་ལ། ངག་འདིས་ནི་ཆོས་མཐུན་པའི་དཔེ་དཔེར་ན་
བུམ་པ་ད་ལྟ་མངོན་སུམ་ཡོད་པ་ལ་སླར་སྐྱེ་བ་མེད་པ་ལྟ་བུ་གཞན་་
ལ་རབ་ཏུ་གྲགས་པ་བསྒྲུབ་པར་བྱ་བ་བདག་ལས་སྐྱེ་བ་མེད་པ་་
དང་སྒྲུབ་པར་བྱེད་པའི་ཆོས་སྐྱེ་བ་དོན་མེད་ལྟ་བུ་དང་ལྡན་པ་
ཉེ་བར་གཟུང་བ་ཡིན་ནོ། །དེ་ལ་རང་གི་བདག་ཉིད་དུ་ཡོད་
པ་ཞེས་བྱ་བ་འདིས་ནི་རང་གི་བདག་ཉིད་དུ་ཡོད་པའི་ཕྱིར་ཞེས་
གཏན་ཚིགས་འཛིན་པ་ཡིན་ནོ། །སྐྱེ་བ་དོན་མེད་པ་ཉིད་དུ་
འགྱུར་བའི་ཕྱིར་དང༌། ཞེས་བྱ་བ་འདིས་ནི་བསྒྲུབ་པར་བྱ་
བའི་ཆོས་དངོས་དེ་འཛིན་པ་ཡིན་ནོ། །དེ་ལ་རང་རྒྱུད་པ་དག་
གིས༑ རིག་བྱེད་ཀྱི་སྒྲ་རྟག་པར་འདོད་པ་དེ་དགག་པ་ན་ཇི་ལྟར་སྒྲ་
མི་རྟག་སྟེ། བྱས་པ་མི་རྟག་པའི་ཕྱིར་རོ། །བྱས་པ་ནི་མི་རྟག་
པར་མཐོང་སྟེ། དཔེར་ན་བུམ་པ་བཞིན་ནོ། །དེ་བཞིན་དུ་སྒྲ་
ཡང་བྱས་པ་ཡིན་ཏེ། དེའི་ཕྱིར་བྱས་པ་ཉིད་ཀྱི་ཕྱིར་མི་རྟག་
པ་ཡིན་ནོ་ཞེས་འདིར་ཉེ་བར་སྦྱར་བས་མི་རྟག་པ་གསལ་བར་
བྱས་པའི་བྱས་པ་གཏན་ཚིགས་ཡིན་པ་དེ་བཞིན་དུ། འདིར་
ཁོ་བོ་ཅག་གི་ལུགས་ལ་ཡང་དངོས་པོ་རྣམས་བདག་ལས་སྐྱེ་བ་་
མེད་དེ། རང་གི་བདག་ཉིད་དུ་ཡོད་པ་ལ་ཡང་སྐྱེ་བ་དོན་
མེད་པ་ཉིད་དུ་འགྱུར་བའི་ཕྱིར་རོ། །འདི་ན་ཇི་ལྟར་བུམ་པ་
ལ་སོགས་པ་མདུན་ན་གནས་ཤིང་མིག་གི་ལམ་དུ་གསལ་བར་་
རང་གི་ངོ་བོ་ཉིད་དུ་གྲུབ་པའི་བདག་ཉིད་དུ་ཡོད་པ་ནི་ཡང་་་་་
147

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
སྐྱེ་བ་ལ་མི་ལྟོས་པར་མཐོང་བ་དེ་བཞིན་དུ་འཇིམ་པའི་གོང་་
བུ་ལ་སོགས་པའི་གནས་སྐབས་ན་ཡང་གལ་ཏེ་རང་གི་་་་་་་་
བདག་ཉིད་དུ་ཡོད་པའི་བུམ་པ་ལ་སོགས་པ་ཡོད་དོ་སྙམ་དུ་་
གྲངས་ཅན་པ་དག་གིས་སེམས་ན་ནི་དེའི་ཚེ་ཡང་རང་གི་་་་་
བདག་ཉིད་དུ་ཡོད་པ་དེ་ལ་སྐྱེ་བ་ཡོད་པ་མ་ཡིན་ནོ། །དེ་
ལྟར་ན་གཏན་ཚིགས་ཉེ་བར་སྦྱར་བས་གྲངས་ཅན་པའི་ངོར་་་་་
བདག་སྐྱེ་མེད་པ་གསལ་བར་བྱས་པས། ཡང་སྐྱེ་བ་དགག་པ་
ལ་འབྲས་བུ་ལས་འབྲས་བུ་མི་འབྱུང་བའམ། རྒྱུ་ལས་འབྲས་བུ་མི་
འབྱུང་བ་ཡིན་ཞེས་སེར་སྐྱ། མི་འཁྲུལ་བས། དོགས་པ་བསུ་མི་
དགོས་ཏེ། རང་གི་བདག་ཉིད་དུ་ཡོད་པ་ཁོ་རང་གིས་ཁས་བླང་
བ་ཉིད་ཀྱིས་གྲངས་ཅན་ལ་རང་ཉིད་ཀྱི་རྗེས་སུ་དཔག་པ་ལ་་་
ཁས་ལེན་ནང་ནས་འགལ་བ་བརྗོད་པ་མཛད་པ་ཡིན་ཏེ། དེས་
ན་ལེགས་ལྡན་འབྱེད་ཁྱོད་ཀྱིས་སངས་རྒྱས་བསྐྱངས་ཀྱི་འདོད་པ་དེ་
ནི་རིགས་པ་མ་ཡིན་ཏེ། གཏན་ཚིགས་དང་དཔེ་མ་བརྗོད་
པའི་ཕྱིར་དང་ཞེས་ཅི་སྟེ་བརྗོད་པར་བྱེད། གཏན་ཚིགས་
དང་དཔེ་མ་བརྗོད་པ་མ་ཡིན་པ་འབའ་ཞིག་དུ་མ་ཟད་ཀྱི་་་་་་
གཞན་གྱིས་སྨྲས་པའི་ཉེས་པ་མ་བསལ་བ་ཡང་མ་ཡིན་ནོ། །
ཇི་ལྟར་ཞེ་ན། གྲངས་ཅན་པ་དག་མདུན་ན་གནས་པའི་བུམ་
པ་མིག་ལམ་ན་མངོན་པར་གསལ་བའི་རང་བཞིན་ཅན་ནི་་་་་་
ཡང་མངོན་པར་གསལ་བར་མི་འདོད་ཅིང༌། དེ་ཉིད་འདིར་
148

དབུ་འཇུག་ཐལ་ཟློག་མཆན་འགྲེལ།
བདག་སྐྱེ་མེད་པའི་དཔེ་ཉིད་དུ་གྲུབ་པའི་ངོ་བོ་ཡིན་པའི་ཕྱིར་་
རོ༑ །འཇིམ་པའི་དབུས་ཀྱི་བུམ་པ་ནུས་པའི་ངོ་བོར་གྱུར་ཅིང་
མངོན་པར་གསལ་བའི་རང་བཞིན་མ་ཡིན་པ་སྐྱེ་བ་བཀག་་་་
པས་དགག་བྱ་དེ་དམིགས་སུ་བསལ་ཏེ་ཁྱད་པར་དུ་བྱས་པ་ནི་་་་
སྐབས་འདིར་བསྒྲུབ་པར་བྱ་བ་ཡིན་པ་ཉིད་ཀྱི་ཕྱིར་འབྲས་བུ་་་་་
གྲུབ་པ་ལ་འབྲས་བུ་སླར་སྒྲུབ་པའི་ཕྱོགས་ཀྱི་སྐྱོན་ཉིད་དུ་་་་་་་་་
དོགས་པའམ། གཏན་ཚིགས་རྒྱུ་ལས་འབྲས་བུ་མི་འབྱུང་ཞེས་
འགལ་བའི་དོན་ཉིད་དུ་དོགས་པ་དེ་འདྲ་བ་ནི་སེར་སྐྱ་ལ་ག་ལ་
ཡོད༑དེའི་ཕྱིར་སེར་སྐྱ་རང་གི་རྗེས་སུ་དཔག་པ་ལ་བརྟེན་ནས་
འགལ་བ་བརྗོད་པ་ན་ཡང་ལེགས་འབྱེད་ཁྱོད་ཀྱིས་ཇི་སྐད་སྨྲས་
པའི་ཉེས་པ་སེར་སྐྱས་བརྗོད་པ་མེད་པའི་ཕྱིར་ན་གཞན་གྱིས་་
སྨྲས་པའི་ཉེས་པ་མ་བསལ་བ་མེད་པ་ཉིད་དེ། དེའི་ཕྱིར་
ལེགས་ལྡན་འབྱེད་ཁྱོད་ཀྱི་སུན་འབྱིན་པ་འདི་དག་ནི་འབྲེལ་བ་
མེད་པ་ཉིད་དོ་ཞེས་ཤེས་པར་བྱའོ། །བུམ་པ་ལ་སོགས་པ་
ཞེས་བྱ་བ་སོགས་པའི་སྒྲས་ནི་སྐྱེ་བར་འདོད་པའི་དངོས་པོ་་་
མ་ལུས་པ་མཐའ་དག་བསྡུ་བར་འདོད་པའི་ཕྱིར་སྣམ་བུ་ལ་་་་
སོགས་པ་དག་གིས་མ་ངེས་པར་འགྱུར་བ་ཡང་མ་ཡིན་ནོ། །
ཡང་ན་ཁོ་བོ་ཅག་གི་སྦྱོར་བ་འདི་ཡི་ཚུལ་གཞན་ཡིན་ཏེ་བཤད་
ཚུལ་གྱི་རྣམ་པ་གཞན་དུ་བྱས་ན། རང་ལས་སྐྱེ་བར་སྨྲ་བའི་
ལུགས་ཀྱི་སྐྱེས་བུ་སྟེ་གང་ཟག་གི་བདག་དེ་ལས་ཐ་དད་པའི་་་་
149

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
དོན་ཉེར་བཞི་པོ་རྣམས་ནི་བདག་ཉིད་ལས་སྐྱེ་བ་མེད་དེ།
རང་གི་བདག་ཉིད་དུ་ཡོད་པའི་ཕྱིར། དཔེར་ན་སྐྱེས་བུ་
བཞིན་ནོ་ཞེས་དཔེར་བརྗོད་པ་འདི་ཉིད་དཔེར་བརྗོད་པར་་
བྱའོ༑ །གལ་ཏེ་ཡང་སྐྱེ་བ་བཀག་པས་འཇིམ་པའི་དབུས་ན་ཡོད་
པའི་བུམ་པ་རྫ་མཁན་གྱིས་མི་གསལ་བ་ཉིད་མངོན་པར་གསལ་་་་་
བར་སྨྲ་བ་ལ་གནོད་པར་བྱེད་པ་མ་ཡིན་པར་འདོད་པ་དེ་ལྟ་་་
ན་ཡང་སྐྱེ་བའི་སྒྲ་མངོན་པར་གསལ་བ་ལ་བཏགས་ནས་་་་་་་
སྔོན་དང་ཕྱི་མར་མ་དམིགས་པ་འཇིམ་པའི་དབུས་སུ་བུམ་པ་་་་་
དང་དམིགས་པར་བུམ་པ་མངོན་སུམ་གསལ་བར་གྱུར་པ་སྟེ་དེ་་་་་
དག་རྫས་གཅིག་པའི་ཆོས་མཐུན་པས་སྐྱེ་བའི་སྒྲས་མངོན་པར་
གསལ་བ་ཉིད་ལ་ཡང་བརྗོད་པའི་ཕྱིར། འདི་ཡང་བཀག་པས་
བདག་ལ་གནོད་པར་བྱེད་པ་མ་ཡིན་ནོ། །ཡང་ཁོ་ན་རེ་ཁྱོད་
ཀྱིས་ཇི་སྐད་སྨྲས་པའི་དོན་གྱི་རྗོད་པར་བྱེད་པ་འདི་དག་་
སངས་རྒྱས་བསྐྱངས་ཀྱིས་བསྟན་པ་མེད་པར་རྣམ་པར་དཔྱོད་པ་
མང་པོ་འདི་ལྟ་བུ་འདི་ཇི་ལྟར་རྙེད་ཅེ་ན། བཤད་པར་བྱ་སྟེ།
སློབ་དཔོན་སངས་རྒྱས་བསྐྱངས་ཀྱིས་བརྗོད་པའི་དོན་གྱི་ངག་་་་་་་་
འདི་དག་ནི་དོན་ཆེན་པོ་ཅན་ཡིན་པས་གཏན་ཚིགས་ལ་སོགས་
པ་ཇི་སྐད་སྨྲས་པའི་དོན་དེ་དག་བསྡུས་ནས་འཇུག་པ་ཡིན་ལ།
དེ་དག་ཀྱང་བཤད་ན་ཁོ་བོས་ཇི་སྐད་སྨྲས་པའི་དོན་གྱི་་་་་་་
བདག་ཉིད་འདི་དག་ཀྱང་དེ་ལས་འབྱིན་པར་བྱེད་པ་ཡིན་པས།
150

དབུ་འཇུག་ཐལ་ཟློག་མཆན་འགྲེལ།
འདིར་སློབ་དཔོན་དེས་མ་བསྟན་པ་ཅུང་ཟད་ཀྱང་མི་སྲིད་དོ།།
གྲངས་ཅན་པ་ལ་ཐལ་བར་འགྱུར་བ་འདི་དག་བཀོད་པ་དེ་སླར་་་
བཟློག་པའི་དོན་དང༌། ཡང་ཕ་རོལ་པོ་རང་རྒྱུད་པ་ཉིད་ཟློག་
པ་དེ་དང་འབྲེལ་བ་ཡིན་གྱི། ཁོ་བོ་ཅག་ནི་མ་ཡིན་ཏེ། རང་ལ་
དམ་བཅའ་བ་གང་ཡང་མེད་པའི་ཕྱིར་རོ། །དེའི་ཕྱིར་ཁོ་བོ་
ཅག་ཐལ་འགྱུར་བ་ལ་རང་གི་གྲུབ་པའི་མཐའ་དང་འགལ་བ་་་་
ག་ལ་ཡོད། ཐལ་བ་ལས་བཟློག་པ་བསྒྲུབ་པ་དྲང་སྲོང་སེར་སྐྱ་
ལྟ་བུས་ཕ་རོལ་པོ་རང་རྒྱུད་པ་དག་ལ་ཉེས་པ་མང་པོ་ཅི་ཙམ་་་
དུ་འགྱུར་བ་དེ་ཙམ་ཡོད་པར་ཁོ་བོ་ཅག་ཐལ་འགྱུར་བས་ཀྱང་་་་་
མངོན་པར་འདོད་པ་ཁོ་ན་ཡིན་པས་ཏེ་རང་ལ་ཁས་ལེན་ཡོད་་་
དུས་རྒོལ་བ་པོ་ཕ་རོལ་པོས་ཀྱང་དེ་ལྟར་སྐྱོན་དུ་སྨྲ་བ་ཡོད་པ་ཡིན་་་
པའི་ཕྱིར་རོ། །ལེགས་ལྡན་འབྱེད་ཀྱིས་ནི། དོན་དམ་པར་ནང་གི་སྐྱེ་
མཆེད་ཅེས། དགག་བྱ་ལ་དོན་དམ་གྱི་ཁྱད་པར་བྱས། དགག་བྱ་ཡང་
ནང་གི་སྐྱེ་མཆེད་ཅེས་ཉི་ཚེ་བ་ཞིག་རིས་སུ་བཅད་ནས་དཔེ་དང་་་་་་
གཏན་ཚིགས་འགོད་པ་ལ་དགོས་པ་མེད་དོ། །རིགས་པ་གང་ལས་
སློབ་དཔོན་འདི་ལ་གཞན་གྱིས་གླགས་རྙེད་པར་འགྱུར་བ་་་་་་་
སློབ་དཔོན་ཀླུ་སྒྲུབ་ཀྱི་ལུགས་ཕྱིན་ཅི་མ་ལོག་པའི་རྗེས་སུ་་་་་་
འབྲང་བ་སློབ་དཔོན་སངས་རྒྱས་བསྐྱངས་ལ་གླགས་དང་་་་་་་
བཅས་པའི་ཚིག་གསུང་བ་ཉིད་ག་ལ་ཡོད། རང་བཞིན་མེད་
པར་སྨྲ་བ་དབུ་མ་པ་རྣམས་ཀྱིས་རང་བཞིན་དང་བཅས་པར་་་
151

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
སྨྲ་བ་གྲངས་ཅན་པ་དག་ལ་ཐལ་བ་བསྒྲུབ་པ་ན་ཐལ་བ་ལས་་་་
བཟློག་པའི་དོན་ཅན་དུ་ཐལ་བར་ག་ལ་འགྱུར་ཏེ་སངས་རྒྱས་་
བསྐྱངས་ཀྱི་ངག་གི་སྒྲ་རྣམས་ནི་དབྱུག་པ་ཅན་གྱིས་བརྡུང་བ་་་་་་
དང་ཞགས་པ་ཅན་གྱིས་བཅིང་བ་བཞིན་དུ་སྨྲ་བ་པོ་རང་་་་
དབང་མེད་པར་བྱེད་པ་མ་ཡིན་ནོ། །འོ་ན་ཅི་ཞེ་ན་གཞན་
ངོར་ཐལ་བ་འཕེན་པའི་ནུས་པ་ཇི་ཙམ་ཡོད་ན་སྨྲ་བ་པོའི་་་་་
བརྗོད་པར་འདོད་པའི་རྗེས་སུ་བྱེད་པ་ཡིན་ནོ། །རྒྱས་བསྡུས་
ཇི་ཙམ་སྨྲ་ཡང་རང་རང་གི་བརྗོད་འདོད་ཀྱི་རྗེས་སུ་བྱེད་ཆོག་པ་་་་་
ཡིན་ནོ། །དེའི་ཕྱིར་གཞན་ངོར་ཐལ་བ་བསྒྲུབ་པ་ནི་ཕ་རོལ་
པོའི་དམ་བཅའ་ལ་ནང་འགལ་བསྟན་ནས་འགོག་པ་ཙམ་གྱི་་་་་
འབྲས་བུ་ཅན་ཡིན་གྱི་རང་ལ་དམ་བཅའ་བ་གང་ཡང་མེད་པའི་་
ཕྱིར་ཐལ་བ་ལས་བཟློག་པའི་དོན་དུ་འགྱུར་བ་ཡོད་པ་མ་་་་་་་
ཡིན་ནོ། །དེ་ལྟར་ཡང་སློབ་དཔོན་ཀླུ་སྒྲུབ་ནི། ནམ་མཁའི་
མཚན་ཉིད་སྒྲིབ་པ་མེད་པའི་སྔ་རོལ་ན། མཚན་བཞིན་ནམ་
མཁའ་ཅུང་ཟད་ཡོད་མ་ཡིན། གལ་ཏེ་མཚན་ཉིད་ལས་སྔར་
གྱུར་ན། མཚན་ཉིད་མེད་པར་ཐལ་བར་འགྱུར། །ཞེས་བྱ་བ་
དང་༑ དེ་བཞིན་དུ། གཟུགས་ཀྱི་རྒྱུ་ས་ཆུ་མེ་རླུང་རྣམས་ནི་མ་
གཏོགས་པར། གཟུགས་ཡོད་ན་གཟུགས་ནི་རྒྱུ་མེད་པར།
ཐལ་བར་འགྱུར་ཏེ་དོན་གང་ཡང༌། །རྒྱུ་མེད་པ་ནི་གང་
ནའང་མེད་ཅེས་བྱ་བ་དང༌། དེ་བཞིན་དུ། མྱ་ངན་འདས་པ་
152

དབུ་འཇུག་ཐལ་ཟློག་མཆན་འགྲེལ།
དངོས་པོ་མིན་ཏེ། རྒ་ཤིའི་མཚན་ཉིད་ཐལ་བར་འགྱུར། །རྒ་
དང་འཆི་བ་མེད་པ་ཡི། །དངོས་པོ་ཡོད་པ་མ་ཡིན་ནོ། །ཞེས་
བྱ་བ་ལ་སོགས་པས་ཕལ་ཆེར་ཐལ་བ་བསྒྲུབ་པ་ཁོ་ནའི་སྒོ་་་་
ནས་གཞན་གྱི་ཕྱོགས་ལ་བརྟགས་ཏེ་ལོག་རྟོག་རྣམས་སེལ་བར་་་
མཛད་དོ། །ཞེས་དང༌། འདི་སྐབས་དགག་བྱ་ལ་དོན་དམ་གྱི་ཁྱད་
པར་སྦྱར་བ་འགོག་པ་ཡོད་འདུག་པ་ནི་དབུ་མ་འཇུག་འགྲེལ་དུ་་
རྒྱས་པར་སོང་བ་དང་དོན་ཆུང་བས་འདིར་མ་བཀོད་དོ། །ཡང་ཅི་
རྒོལ་ཕྱིར་རྒོལ་གང་ཡང་རུང་བ་ལ་གྲུབ་པ་སྟེ་རྒོལ་བ་དྲང་སྲོང་་་
སེར་སྐྱ་ལྟ་བུ་ལ་གྲུབ་པའི་རྗེས་སུ་དཔག་པའི་སྒོ་ནས་ཀྱང་རྗེས་་
སུ་དཔག་པས་གནོད་པ་ཡོད་དམ་ཞེ་ན། ཕ་རོལ་པོ་རང་གི་
རྗེས་དཔག་གི་སྒོ་ནས་རྗེས་དཔག་གི་རིགས་པས་གཞལ་བ་ན་ཕ་་
རོལ་པོ་ཁོ་རང་ལ་གནོད་པ་ཡོད་དམ་མེད་ཅེ་ན། ཡོད་དེ་དེ་ཡང་
ཕ་རོལ་པོ་སེར་སྐྱ་ལྟ་བུ་རང་ཉིད་ལ་གྲུབ་པའི་གཏན་ཚིགས་་་་་་་
ཉིད་ཀྱིས་ཡིན་གྱི་གཞན་དབུ་མ་པ་ལྟ་བུ་ལ་གྲུབ་པས་ནི་
ཡིན་ཏེ། འཇིག་རྟེན་ཉིད་དུ་དེ་ལྟར་མཐོང་བའི་ཕྱིར་རོ། །ཇི་
''ཨཱ ལྟར་མཐོང་ཞེ་ན། འཇིག་རྟེན་ན་ནི་རེས་འགའ་དབང་པོའི་
ལེགས་པར་བརྟགས་ཏེ་རྒོལ་བ་དང་ཕྱིར་རྒོལ་གཉིས་ཀྱི་ཚད་་་་་་
མར་བྱས་པའི་ཚིག་གིས་དེ་གཉིས་རྒྱལ་བའམ་ཕམ་པར
འགྱུར་ལ། རེས་འགའ་ནི་རྒོལ་བ་རང་གི་ཚིག་ཁོ་ནས་དབང་
པོས་རྒོལ་བའི་ཚིག་ལ་བརྟགས་ནས་ཉེས་པ་སོགས་སུ་འགྱུར་བའམ།
153

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
ཡང་ན་རྒོལ་བ་རང་གིས་ཁས་བླངས་པའི་ཚིག་གིས་ཉེས་སོགས་སུ་་་
འགྱུར་གྱི། གཞན་ཕྱིར་རྒོལ་གྱི་ཚིག་གིས་ནི་རྒྱལ་བའམ་ཕམ་
པར་འགྱུར་བ་མ་ཡིན་ནོ། །འཇིག་རྟེན་ན་ཇི་ལྟར་ཡིན་པ་དེ་
བཞིན་དུ་རིགས་པའི་བསྟན་བཅོས་ལ་ཡང་ཡིན་ཏེ། འཇིག་
རྟེན་པའི་ཐ་སྙད་ཁོ་ན་རིགས་པའི་བསྟན་བཅོས་སུ་སྐབས་་
སུ་བབ་པ་ཡིན་པའི་ཕྱིར་རོ། །དེ་ཉིད་ཀྱི་ཕྱིར་འགའ་ཞིག་ཏེ་
ལེགས་ལྡན་འབྱེད་གིས་གཞན་ལ་གྲགས་པའི་དབང་གིས་ནི་་་
རྗེས་སུ་དཔག་པའི་གནོད་པ་མ་ཡིན་ཏེ། གཞན་ལ་གྲགས་པ་
ཉིད་དབུ་མ་པས་དགག་པར་འདོད་པའི་ཕྱིར་རོ་སྟེ། གཏན་
ཚིགས་ལ་ལ་དགག་བྱ་བྱེད། གཏན་ཚིགས་ལ་ལ་འགོག་བྱེད་དུ་བྱེད་
པ་ནི་རིགས་ཤིང་འཐད་པ་མ་ཡིན་ནོ། །ཞེས་ལེགས་འབྱེད་བཤད་
དོ༑ །གང་ཞིག་གང་གཉི་ག་ལ་ངེས་པར་བརྗོད་པ་དེ་ནི་རང་
ཕྱོགས་སྒྲུབ་པའམ་གཞན་ཕྱོགས་སུན་འབྱིན་པ་ཡིན་གྱི། གང་
ཡང་རུང་བ་ལ་གྲུབ་པའམ་རང་ལ་ཐེ་ཚོམ་ཟ་བའི་གཏན
ཚིགས་སྨྲ་བ་ནི་སྒྲུབ་བྱེད་མ་ཡིན་ནོ་སྙམ་དུ་སེམས་པ་དབུ་མ་་་་་
རང་རྒྱུད་པ་དེས་ཀྱང་འཇིག་རྟེན་གྱི་ཐ་སྙད་ཀྱི་རྣམ་པར་་་་་་་
གཞག་པ་ལ་བརྟེན་ནས་རྗེས་སུ་དཔག་པ་ལ་ཟླ་བ་གྲགས་པ་ཁོ་
བོས་ཇི་སྐད་སྨྲས་པའི་ཚུལ་འདི་ཉིད་ལེགས་ལྡན་འབྱེད་ཁྱོད་་་་
ཀྱིས་ཀྱང་ཁས་བླངས་པར་བྱའོ། །འདི་ལྟར་རིགས་པས་ཡང་
དག་པར་གྲུབ་པའི་ཚེ་དེ་ལ་ལུང་གིས་གནོད་པ་བརྗོད་པ་ནི་གཉི་
154

དབུ་འཇུག་ཐལ་ཟློག་མཆན་འགྲེལ།
ག་ལ་གྲུབ་པའི་ལུང་ཁོ་ནའི་སྒོ་ནས་མ་ཡིན་ཏེ། འོ་ན་ཅི་ཞེ་
ན༑ དབུ་མ་པ་རང་ལ་ཡང་ན་སེར་སྐྱ་རང་ལ་གྲུབ་པའི་སྒོ་ནས་
ཀྱང་ཡིན་ནོ། །རང་རྒྱུད་པ་ཁྱོད་ཀྱི་ལུགས་ལ་ཡང་རང་གི་དོན་གྱི་
རྗེས་སུ་དཔག་པ་ནི་ཐམས་ཅད་དུ་རང་ལ་གྲུབ་པ་ད་་་་་་་
བརླིང་བ་ཡིན་གྱི། ལུང་དེ་རང་ཉིད་གྲུབ་པ་ཉིད་གཙོ་ཆེ་ཡི་གཉི་
ག་ལ་གྲུབ་པ་ནི་མ་ཡིན་ནོ། །དེ་ཉིད་ཀྱི་ཕྱིར་ཁྱོད་ཀྱིས་རྟོག་
གེའི་མཚན་ཉིད་བརྗོད་པ་ནི་དགོས་པ་མེད་པ་ཡིན་ཏེ།
སངས་རྒྱས་རྣམས་ཀྱི་རང་ཉིད་ལ་ཇི་ལྟར་གྲགས་པའི་འཐད་་
པས་དེ་ཁོ་ན་མི་ཤེས་པའི་གདུལ་བྱའི་སྐྱེ་བོ་ལ་ཕན་བཏགས་་
པའི་ཕྱིར་རོ། །ཤིན་ཏུ་སྤྲོས་པས་ཆོག་གོ། །
155

༄༅༄༅། །དབུ་མའི་སྨོན་ལམ་བཞུགས་སོ། །
༄༅། །མི་མཇེད་ཞིང་གི་འདྲེན་པ་ཤཱཀྱའི་ཏོག །རྒྱལ་སྲས་ཐུ་བོ་རྗེ་
བཙུན་མཁྱེན་པའི་གཏེར། །བསྟན་པའི་རྩ་ལག་འཕགས་པ་ཡབ་
སྲས་སོགས། །འགྲོ་བའི་འདྲེན་མཆོག་རྣམས་ལ་ཕྱག་འཚལ་ལོ། །
མཐའ་བྲལ་དབུ་མའི་དོན་གཟིགས་སངས་རྒྱས་བསྐྱངས། །བྱང་ཆུབ་
སྤྱོད་པའི་མངའ་བདག་ཞི་བ་ལྷ། །ཐལ་འགྱུར་ཤིང་རྟའི་སྲོལ་འཛིན་
ཟླ་བ་གྲགས། །གུས་པས་འདུད་དོ་བརྩེ་ཆེན་ཐུགས་ཀྱིས་དགོངས། །
བདག་ནི་དེང་ནས་ཚེ་རབས་ཐམས་ཅད་དུ། །དལ་འབྱོར་ལུས་ཐོབ་
རྒྱལ་བའི་བསྟན་དང་མཇལ། །མཚན་ཉིད་ལྡན་པའི་དགེ་བའི
བཤེས་ཀྱིས་ཟིན། །རྣམ་གསུམ་དད་པས་ཚུལ་བཞིན་བསྟེན་པར་
ཤོག །ངེས་དོན་ཟབ་མོའི་མདོ་ཡི་དགོངས་པ་བཞིན། །བཤེས་གཉེན་
མཆོག་ལས་ལེགས་པར་ཐོབ་ནས་ཀྱང་། །ཤེས་རབ་གསུམ་གྱིས་
གཏན་ལ་ལ་ཕབ་ཕབ་པའི་མཐུས། །ཆོས་རྗེས་འབྲང་བའི་དད་པ་ཐོབ་པར་
ཤོག །དད་དང་སྙིང་རྗེ་ཆེན་པོའི་གཞི་བཟུང་ནས། །སྐྱབས་ཀྱི་ཡུལ་
དུ་དཀོན་མཆོག་མི་གཏོང་ཞིང་། །ཐེག་པ་ཆེན་པོའི་ལམ་ལ་རབ་
ཞུགས་ཏེ། །བཅོས་མ་མིན་པའི་སེམས་བསྐྱེད་ཐོབ་པར་ཤོག །ལུས་
སྲོག་ཡལ་བར་འདོར་བའི་སྙིང་སྟོབས་ཀྱིས། །ཕྱི་ནང་དངོས་ཀུན་
156

དབུ་མའི་སྨོན་ལམ།
གཞན་ལ་གཏོང་བ་དང་། །རྣམ་དག་ཁྲིམས་ཀྱིས་རང་གི་རྒྱུད་
བསྡམས་ནས། །བཅས་པའི་མཚམས་ལས་འདའ་བ་མེད་པར་ཤོག །
གནོད་བྱེད་རྣམས་ལ་རིན་ཆེན་གཏེར་བཞིན་དུ། །དགའ་དང་གུས་
པའི་ཡིད་ཀྱིས་རབ་བཏུད་དེ། །སྙིང་རྗེས་དྲང་བའི་རྨད་བྱུང་སྤྱོད་པ་
ཡང༌། །ཚེ་རབས་ཀུན་ཏུ་བདག་གིས་བསྟེན་པར་ཤོག །རང་བཞིན་
རྣམ་དག་དོན་དམ་ཆོས་ཀྱི་དབྱིངས། །ཡོད་མེད་སྤྲོས་པའི་ཡུལ་ལས་
རབ་འདས་པ། །མ་རྟོགས་ལོག་པར་རྟོག་པའི་སྐྱོན་བསལ་ཏེ། །ཆོས་
ཉིད་བདེན་པ་མངོན་སུམ་མཐོང་བར་ཤོག །ཡོད་དང་མེད་པར་ལྟ་
བ་སྤྲོས་པའི་མཐའ། །གཉིས་དང་གཉིས་མིན་འཛིན་པ་ལོག་པའི་བློ།།
མཐའ་བཞིའི་སྤྲོས་དང་བྲལ་བ་དབུ་མའི་ལམ། །མཁས་པས་བསྟན་
པའི་དེ་ཉིད་མཐོང་བར་ཤོག །ཕྱི་ནང་ཆོས་ཀུན་བདག་ལས་སྐྱེ་མེད་
ཅིང༌། །གཞན་ལས་མ་ཡིན་གཉིས་དང་རྒྱུ་མེད་མིན། །འཇིག་རྟེན་
རབ་ཏུ་གྲགས་པའི་ཆོས་རྣམས་ལ། །བླང་དོར་འཇུག་ལྡོག་ཚུལ་
བཞིན་བྱེད་པར་ཤོག །བདག་ཕུང་ངོ་བོ་གཅིག་དང་ཐ་དད་སོགས། །
ལོག་པར་རྟོག་པའི་འདུ་ཤེས་ཀུན་སྤངས་ཏེ། །རྣམ་བདུན་ཤིང་རྟའི་
རིགས་པ་ལ་བརྟེན་ནས། །བརྟེན་ནས་བརྟགས་པའི་ངེས་པ་རྙེད་
པར་ཤོག །ཤེས་བྱའི་ཆོས་ཀུན་ངོ་བོ་གདོད་ནས་སྟོང་། །ཐེར་ཟུག་
གནས་དང་ཅུང་ཟད་གནས་པ་སོགས། །ཡང་དག་དོན་ལ་སྒྲིབ་པའི་
འཛིན་སྟངས་ཀྱི། །རྟོག་པའི་ཟུག་རྔུ་དྲུངས་ནས་འབྱིན་པར་ཤོག །རྡོ་
ཁམས་གསེར་དང་བུམ་ནང་སྒྲོན་སོགས་ཀྱི། །དཔེ་ཡིས་གཞལ་བའི་
157

དེབ་བདུན་པ། མཁན་ཆེན་གཞན་ཕན་སྣང་བའི་གསུང་འབུམ།
དོན་བཟང་མངོན་དུ་གྱུར།། །ཡབ་རྗེ་དཔལ་མགོན་ཀླུ་ཡི་དགོངས་པ་
བཞིན༑ །ས་ལམ་མཐར་ཕྱིན་ཆོས་སྐུ་ཐོབ་པར་ཤོག །དེ་ཚེ་ཕྱོགས་
མཐར་གཏུག་པའི་རྒྱལ་སྲས་དང་། །དམན་དང་མཆོག་གི་འགྲོ་
ཁམས་རྒྱ་མཚོ་ལ། །རང་རང་བློ་དང་མཐུན་པའི་འདུལ་བྱེད་ནི། །བྱེ་
བ་ཕྲག་བརྒྱར་རྟག་ཏུ་སྣང་བར་ཤོག །དེ་ལྟར་གོ་འཕང་དམ་པར་
མཆིས་ཀྱི་བར། །ཚེ་རབས་ཀུན་ཏུ་མཐའ་བྲལ་དབུ་མའི་དོན། །རང་
གིས་རྟོགས་ཤིང་གཞན་ལ་སྟོན་མཁས་པ། །དཔལ་ལྡན་འཕགས་པ་
ལྷ་དང་མཉམ་པར་ཤོག ། ཅེས་འཕགས་པ་ཀླུ་སྒྲུབ་ཡབ་སྲས་ཀྱི་
གཞུང་ལུགས་དྲི་མ་མེད་པ་སྐྱེ་བ་འདི་དང་ཚེ་རབས་ཐམས་ཅད་དུ་་
རང་གིས་འཛིན་ཅིང་གཞན་ལ་འཆད་ནུས་པའི་ཕྱིར་དགེ་རྩ་དང་་་་
འབྲེལ་བའི་སྨོན་ལམ་སྤྲང་བན་གཞན་ཕན་པས་བཏབ་པ་དགེའོ། །
158

༄༄༅། །དབུ་མའི་སྨོན་ལམ་བསྡུས་པ་
བཞུགས་སོ། །
༄༅། །ནམ་ཞིག་དཔལ་གྱི་རི་ལ་ཀླུ་སྒྲུབ་རྗེས། །སྐལ་ལྡན་འདུས་
པའི་ཚོགས་ཀྱིས་ཡོངས་བསྐོར་ནས། །མཐའ་བྲལ་དབུ་མའི་ལམ་
བཟང་འཆད་པ་ན། །བདག་ཀྱང་འཁོར་གྱི་ཐོག་མར་སྐྱེ་བར་ཤོག །
དེ་ཚེ་ཤེས་བྱའི་ཆོས་ཉིད་ནམ་མཁའི་མཐའ། །གཞལ་བའི་རྣམ
དཔྱོད་མཚུངས་པར་མེད་པ་ཡིས། །ཆོས་ལྟར་བཅོས་པ་ཐམས་ཅད་
སུན་ཕྱུང་ནས། །འཕགས་པའི་དགོངས་པ་འཁྲུལ་མེད་སྟོན་པར་
།ཤོག །ཅེས་པའང་གཞན་ཕན་སྣང་བས་སོ།
159


འདུལ་བའི་མདོ་རྩ་བའི་མཆན་འགྲེལ་པདྨ་དཀར་པོའི་ལྗོན་ཤིང་།
བས་སམ་ཕོ་ཉ་སོགས་གཞན་གྱིས་ཀྱང་རུང་སྟེ་ཁྱིམ་པ་ཉེ་དུ་མ་་་
ཡིན་པ་ལ་འཐག་ཏུ་བཅུག་ནའོ། །གཞན་ཉེ་དུ་ལྟ་བུ་ཉིད་དང་
བཅས་པའི་ཉེ་དུ་མ་ཡིན་པ་ལ་འཐག་ཏུ་བཅུག་པ་ནི་དེ་མ་བྱས་་་
པ་ཉིད་མ་ཡིན་ནོ། །འཐག་ཏུ་འཇུག་པའི་སྤང་བའོ། །འཐག་
པ་བསྐྱེད་པ་དང་འཕེལ་བར་བྱེད་པའི་སྤང་བའི་ཡན་ལག་གང་ཞེ་་་
ན༑ དེའི་ཕྱིར་བརྟག་པར་བྱ་བ་སྦྱིན་བདག་གི་བསམས་པ་ལས་
བྱུང་བ་ཉིད་དོ། །བསྐྱེད་པར་བྱས་པའོ་ཞེས་པའི་དོན་ཏོ། །།དེ་ཡང་
འདི་ལྟར་ཁོ་ལག་ཆེ་བ་ཉིད་དམ་འབྲས་བཟང་བ་ཉིད་ལ་་་་་་་
ཐག་པ་ངེས་པར་སྦྱར་བའོ། །ཚེ་དང་ལྡན་པ་ཐ་ག་པ་གོས་འདི་
ཞེང་ཆེ་བ་དང་། ཁྲུན་རིང་བ་དང་། ཐར་གྱིས་ཞགས་པ་དང་། ཐག་
རན་བཟང་བ་ལེགས་པར་གྱིས་ཤིག་ཅེས་པ་ལྟ་བུ་ཡིན་ནོ། །གལ་ཏེ་
སྦྱིན་བདག་གི་སྐུད་པ་ལ་སོགས་ཟད་ནའོ། །ཐ་ག་པ་ལ་རྔན་པ་
མ་བྱིན་ན་ཡང་ངོ་། །སྦྱིན་པར་བྱེད་པས་ཁོ་ལག་ཆེ་བ་ལ་སོགས་
པ་དེའི་དོན་དུ་རྗེས་སུ་མ་གནང་བ་ལྟ་བུ་ནི་བྱེད་པ་པོ་དག་་་
ཡིན་ནོ། །གོས་གྲུབ་པ་ནི་དངོས་གཞིའོ། །གོས་གྲུབ་པའི་མདུན་
རོལ་དུ་དེའི་ཕྱིར་བསམས་པ་ལས་བྱུང་བ་རྩོམ་པ་གཅིག་ཏུ་་་་་
གྱུར་པའི་རྗེས་སུ་བསྒྲུབ་པ་ཐ་དད་པ་ནི་ཉེས་བྱས་ཀྱིའོ། །
གཅིག་གོ་ཞེས་པའི་ཐ་ཚིག་གོ། །བདག་གི་དོན་བསྒྲུབ་པ་མ་བསྒོ་
བར་དགའ་བ་ཙམ་གྱིས་ཐ་ག་པའི་གན་དུ་ཉེ་བར་འགྲོ་བ་ནི་་་
ཉེས་བྱས་དེ་ཉིད་དོ། །འཐག་པ་བསྐྱེད་པའི་སྤང་བའོ། །འཕྲོག་
161

དེབ་གསུམ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པའི་སྤང་བ་ལ་ཡན་ལག་གང་དག་བྱེད་པ་པོ་ཡིན་ཞེ་ན་གང་ལས་
གོས་དབྲལ་བར་བྱ་བ་དགེ་སློང་ཉིད་དོ། །དབྲོག་པར་བྱ་བ་
དེ་རང་ངམ་གཞན་གྱིས་ལྟོས་མེད་དུ་བྱིན་པས་རང་གི་ཉི་མ་་་་་་་
ཡིན་ནའོ། །ཕྲོག་པར་བྱ་བ་དེ་གོས་ཉིད་ཡིན་ནའོ། །ལྟུང་བ་
འབྱིན་པར་བྱེད་པ་དེའི་འམ་དེས་བསྐོས་པའི་ལུས་དང་ངག་་་་
གཉིས་བསྡུས་པའམ། ལུས་ངག་ཐ་དད་པ་དག་གིས་དབྲོག་
པའི་དོན་དུ་ཞུགས་པ་ལྟ་བུ་ནི་བྱེད་པ་པོ་དག་ཡིན་ནོ། །གོས་
དེ་ལུས་ལས་ཐ་དད་པའི་དངོས་པོར་གྱུར་པ་མཐར་ཐུག་པ་་་་་
ན་མཐའི་སྟེ་དངོས་གཞིའི་ལྟུང་བའོ། །སྦྱོར་བ་ལ་ནི་ཉེས་བྱས་
ཀྱིའོ༑ །ལྟུང་བ་ཕྱིར་བཅོས་པ་ན་གོས་འཕྲོག་པ་དེ་ནི་ཕྱིར་སྦྱིན་
པར་བྱ་བ་ཉིད་དོ། །འཕྲོག་པ་འདི་ལ་རང་གི་དོན་ཉིད་ནི་
ཡན་ལག་མ་ཡིན་ཏེ་རང་གི་དོན་དང་གཞན་གྱི་དོན་དུ་ཞེས་བྱ་བ་་
ཁྱད་པར་ལ་མི་ལྟོས་པའི་ཕྲོག་པ་ཡིན་ནོ། །བསྙེན་པར་མ་རྫོགས་
པ་ལ་ནི་གཙུག་ལག་ཁང་ནས་སྐྲོད་པ་དང་འདྲའོ། །ཉེས་བྱས་སོ་
ཞེས་པའི་ཐ་ཚིག་གོ། །འཕྲོག་པ་གསུམ་ལས་རང་གི་གོས་ཉིད་སེལ་
བར་གྱུར་པའི་ངོ་བོ་ཉིད་ཀྱི་འཕྲོག་པ་བསླབ་པའི་གཞི་འདིར་་་་་
བསྡུས་པ་ཡིན་ནོ། །ཡི་ཆད་པར་གྱུར་ཅིག་ཅེས་བློ་གྲོས་ངན་པས་
ཕྲོག་པར་བྱས་པ་ནི་རྗེས་སུ་འཕྲོད་པའམ་རྗེས་སུ་མཐུན་པ་ཉིད་
དེ་ཉེས་བྱས་ཡིན་ནོ། །གནོད་པ་དང་མི་ཕན་པར་བྱེད་པ་ལ་
འཇུག་པའི་གེགས་བྱ་བའི་ཕྱིར། ཕྲོག་པ་ལ་ནི་ལྟུང་བ་མེད་དོ།།
162

འདུལ་བའི་མདོ་རྩ་བའི་མཆན་འགྲེལ་པདྨ་དཀར་པོའི་ལྗོན་ཤིང་།
འཕྲོག་པའི་སྤང་བའོ། །དགོན་པ་པའི་ཆོས་གོས་གསུམ་ལས་
གང་ཡང་རུང་བ་གཅིག་ལ་ནི་འཇིགས་པ་དང་བཅས་པ་ཉིད་་་
ཡིན་ན་སྤྱོད་ཡུལ་གྱི་གྲོང་ཡང་རང་གི་གནས་དང་འདྲའོ། །
དགོན་པ་པ་དེས་ཆོས་དང་ལྡན་པའི་དགོས་པའི་དོན་གྱི་དབང་་་་་
གིས་གྲོང་གཞན་ན་འདུག་པ་དེ་ལས་ཞག་དྲུག་ཚུན་ཆད་དུ་་་
དབྲལ་བར་བྱའོ། །ཞག་དྲུག་ལས་ལྷག་པ་ལ་ནི་བག་ཡངས་
མེད་དོ། །བར་ཆད་ཀྱི་དབང་གིས་ཞག་དྲུག་ཏུ་མ་འོངས་པ་ལ་
ཉེས་པ་མེད་དོ། །ཁ་ཅིག་འདི་ལྟར་རྣམ་པར་རྟོག་སྟེ་དགེ་སློང
གིས་ཞག་དྲུག་ཕྱི་རོལ་དུ་འགྲོ་བར་བྱའོ། །སྙམ་དུ་བརྣག་པ་སྔོན་དུ་
བྱས་ཏེ་ཕྱི་རོལ་དུ་འགྲོ་ཞིང་ཞག་ལས་འདས་པ་ལ་ནི་འབྲལ་བའི་་་་་
ཉེས་པ་མེད་པ་ཡིན་གྱི་གལ་ཏེ་དེ་ལྟར་བརྣག་པར་མ་བྱས་པར་ཉིན་
གཅིག་གམ། མཚན་གཅིག་འགྲོ་བར་བསམས་ཏེ་སོང་བ་ལས་ཞག་
དྲུག་འདས་པ་དེ་ལ་ནི་ཉེས་པ་ཁོ་ན་འགྱུར་སྙམ་པའི་རྟོག་པ་དག་་་་
ཡོད་པས་དེ་བསལ་བའི་ཕྱིར་འདིར་ཞག་དྲུག་ཏུ་འགྲོ་བའི་དུས་་་
དེ་ལས་ཧ་ཅང་ཐལ་བ་ཉིད་བྱའོ་སྙམ་དུ་བསམ་པ་ལ་ནི། བརྣག་
པ་ཞེས་བྱ་སྟེ་དེ་ནི་ཡན་ལག་མ་ཡིན་ནོ། །ཞག་བདུན་འབྲལ་
བའི་སྤང་བའོ། །བདག་ཉིད་དབྱར་གནས་པར་ཁས་བླངས་
པའི་ཉིན་མོ་སྟེ་དབྱར་འབྲིང་པོའི་བཅུ་དྲུག་གོ་དེའི་ཟླ་བ་ལྔ་་་་་
མའི་དང་པོ་སྟེ་དབྱར་ར་བའི་ཚེས་བཅུ་དྲུག་ཚུན་ཆད་ནས་་་་་་་
དབྱར་གྱི་རས་ཆེན་བཙལ་བར་བྱའོ། །བདག་ཉིད་ཀྱིས་
163

དེབ་གསུམ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དབྱར་གྱི་འོག་གི་ཟླ་བ་ཕྱེད་ཀྱི་མཐའི་བར་ཏེ་སྟོན་ཟླ་ཐ་ཆུང་
ཚེས་ཀྱི་བར་དུ་བཅང་བར་བྱའོ། །སྔོན་དང་ཕྱི་མ་གཉིས་ལས་
དེ་མ་ཡིན་པའི་དུས་གཉིས་ནི་ལྟུང་བའི་བྱེད་པ་པོ་ཉིད་དོ། །
ཕྱིས་ཟླ་བ་ཕྱེད་ལས་གཞན་དུ་འཆང་བ་ལ་སྤང་བའོ། །སྔོན་དུ་ཟླ་
བ་གཅིག་ལས་སྔར་བཙལ་བ་ནི་ཉེས་བྱས་ཀྱིའོ། །བརྩལ་ཏེ་གྲུབ་
ན་མཐའི་འོ། །རྙང་རྙིང་ལ་ནི་ན་སྨད་པ་ཉིད་དོ། །རས་ཆེན་ཇི་
ཙམ་བཅང་བའི་དུས་དེའི་རྗེས་སུ་འགྲོ་བ་ནི་དབྱར་ཁས་བླང་་་་་་
བ་སྔ་མ་དང་ཕྱི་མ་གང་ཡིན་པ་དེ་ཇི་ལྟ་བ་བཞིན་ནོ། །དབྱར་གྱི་
རས་ཆེན་གྱི་སྤང་བའོ། །བརྟད་པ་ལས་བྱུང་བའི་སྤང་བ་ལ་དོན་
གང་ཞིག་བྱེད་པ་པོ་ཉིད་ཡིན་ཞེ་ན། དབྱར་གྱི་རྙེད་པ་ནི་བྱེད་པ་
པོ་ཉིད་དོ། །དབྱར་གྱི་ནང་ལོགས་སུ་བདག་གིར་བྱེད་ནའོ། །
དེའི་དམིགས་བསལ་ནི་བརྟད་པའི་སྟེ་གློ་བུར་བའི་དོན་གྱི་དབང་
གིས་མཐའི་ཞག་བཅུ་ལ་རྙེད་པ་བརྟད་པ་ལས་བྱུང་བའི་གོས་ལྔ་
པོ་ནད་པ་ལ་སྦྱིན་པ་དང་། ནད་པའི་ཕྱིར་སྦྱིན་པ་དང་། འཆི་བ་ལ་
སྦྱིན་པ་དང་། འཆི་བའི་ཕྱིར་སྦྱིན་པ་དང་། འགྲོ་བར་ཆས་པ་ལ་སྦྱིན་
པ་རྣམས་ནི་མ་གཏོགས་སོ། །དེ་དབྱར་གྱི་ནང་ལོགས་སུ་བགོས་
ན་ཡང་ངོ་ལྟུང་བའི་བྱེད་པ་པོའོ་ཞེས་པའི་དོན་ཏོ། །དེ་གནས་པ་
ཟིན་པའི་ཉིན་མོར་མ་བགོས་ན་ཡང་ངོ༌། །སྦྱིན་བདག་གི་ཚིག་
གིས་རེ་ཞིག་ཁྱེད་ཅག་གིས་མ་བསྒོ་ཞིག་བདག་མཆིས་ནས་རང་གི་་་
ལག་གིས་འབུལ་ལོ་ཞེས་ཟེར་ནས་དབང་མེད་ན་ཉེས་པ་མེད་པའོ།
164

ཐེག་པ་ཆེན་པོ་རྒྱུད་བླ་མའི་བསྟན་བཅོས་ཞེས་བྱ་བའི་མཆན་འགྲེལ།
དགེ་བའི་ལས་ཀྱི་མཐུ་ཡིས་ནི། འབད་རྩོལ་དང་ཡི་གེའི་གནས་
དང་ཡིད་དང་བཅས་པའི་གཟུགས་དང་ཀུན་སློང་གི་རྣམ་པར་་་
རྟོག་པ་མེད་བཞིན་དུ། འདུས་བྱས་ཐམས་ཅད་མི་རྟག་པ་དང་
ཟག་པ་དང་བཅས་པ་ཐམས་ཅད་སྡུག་བསྔལ་བ་དང་ཆོས་ཐམས་་
ཅད་བདག་མེད་པ་དང་མྱ་ངན་ལས་འདས་པ་ཞི་བར་བསྟན
པའི་སྒྲ་ཡིས་འདོད་ཡོན་ལ་གཡེངས་ཏེ་བག་མེད་པའི་ལྷ་རྣམས་
ཐམས་ཅད་ཡང་དང་ཡང་དུ་ཆོས་ཀྱི་རྔ་བོ་ཆེས་ནི་བག་ཡོད་པ་
ལ་སྐུལ་བར་བྱེད་པ་ལྟར། དེ་བཞིན་དུ་ཁྱབ་བདག་རྫོགས་པའི་
སངས་རྒྱས་ཀྱང་འབད་རྩོལ་ལ་སོགས་དང་བྲལ་ཡང་སྐལ་ལྡན་་་་
གྱི་འགྲོ་བ་མ་ལུས་པ་ལ་སངས་རྒྱས་ཀྱི་གསུང་གིས་ཁྱབ་པར་་་་
མཛད་དེ་གསུང་གི་ཕྲིན་ལས་འཇུག་པའི་སྐལ་བ་དང་ལྡན་པ
རྣམས་ལ་ཆོས་སྟོན་ཏོ། །ཇི་ལྟར་ན་ལྷ་ནང་དུ་ལྷ་རྣམས་ཀྱི་རྔ་
སྒྲ་ནི་རང་རང་གི་དགེ་བའི་ལས་ལས་བྱུང་བ་དེ་བཞིན་དུ
འཇིག་རྟེན་ན་ཐུབ་པའི་དབང་པོའི་ཆོས་གསུང་བ་ཡང་གདུལ་་
བྱ་རང་རང་གི་ལས་ལས་བྱུང་ངོ་། །རྔ་ནི་འབད་རྩོལ་དང་
གནས་དང་ལུས་དང་སེམས་དང་རྣམ་པར་རྟོག་པ་དང་བྲལ་་་་་
བའི་སྒྲ་དེ་ཡིས་ཇི་ལྟར་འདོད་ཉོན་གྱི་གདུང་བ་ཞི་བའི་ཐབས་་་་་་
སྒྲུབ་པ་ལྟར། དེ་བཞིན་དུ་འབད་རྩོལ་སོགས་དང་བྲལ་བའི་
ཆོས་བསྟན་པ་དེ་ཡིས་སྡུག་བསྔལ་ཉེ་བར་ཞི་བ་སྒྲུབ་པར་བྱེད་་་་་
དོ༑ །དཔེ་ཇི་ལྟར་ན་ལྷ་ཡི་གྲོང་ཁྱེར་ན་རྔ་སྒྲའི་རྒྱུ་ལས་བྱུང་བའི་
165

དེབ་བཅུ་གསུམ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མི་འཇིགས་པ་སྦྱིན་པ་ནི་ཉོན་མོངས་པས་ལྷ་མིན་གྱི་གཡུལ་དུ་་
འཇུག་པའི་ཚེ་ལྷ་མིན་གྱི་དཔུང་ལས་རྒྱལ་ཏེ་བག་མེད་པའི་རྩེད་
མོ་སེལ་བ་ལྟར། དེ་བཞིན་དུ་འཇིག་རྟེན་དག་ན་བསམ་
གཏན་བཞི་དང་གཟུགས་མེད་པ་བཞི་ལ་སོགས་པའི་རྒྱུ་ལས་་་་་
བྱུང་བ་འབྲས་བུ་སེམས་ཅན་གྱི་ཉོན་མོངས་པ་དང་སྡུག་་་་་་་་
བསྔལ་ཐམས་ཅད་རབ་ཏུ་འཇོམས་ཤིང་ཞི་བ་བླ་ན་མེད་པའི་་་་་
ལམ་གྱི་ཚུལ་བརྗོད་དོ། །ཅིའི་ཕྱིར་འདིར་ཆོས་ཀྱི་ང་ཉིད་ཀྱི་དབང་
དུ་བྱས་ཀྱི་ལྷའི་སིལ་སྙན་གྱི་རྣམ་པ་དེ་ལས་གཞན་པ་དག་ཀྱང་
ཡིན་ཞེ་ན། གང་གི་ཕྱིར་སངས་རྒྱས་གྱི་གསུང་གིས་སྐྱེ་བོ་ཀུན་ལ་
ཁྱབ་པ་ཉིད་དང་གནས་སྐབས་ཀྱི་ཕན་པ་དང་མཐར་ཐུག་གི་་་་་་
བདེ་བ་དང་རྫུ་འཕྲུལ་དང་ཀུན་བརྗོད་དང་རྗེས་སུ་བསྟན་པའི་ཆོ་"
འཕྲུལ་གསུམ་ལྡན་པས་སྡུག་བསྔལ་ལས་ངེས་པར་འབྱིན་པ་དེ་་་
ཡི་ཕྱིར་ཐུབ་པའི་དབྱངས་ནི་ལྷ་རྫས་ཀྱི་སིལ་སྙན་རྣམས་ལས་་
ཁྱད་པར་དུ་འཕགས་སོ། །རྣམ་པ་བཞི་པོ་འདི་དག་ནི་མདོར་བསྡུ་
ན་ཚིགས་སུ་བཅད་པ་བཞིའི་གྲངས་ཇི་ལྟ་བ་བཞིན་དུ་རིག་པར་བྱ་་
སྟེ༑ ལྷར་ནི་ལྷའི་རྔ་ཡི་ཆོས་ཀྱི་སྒྲ་ཆེན་པོ་ཡང་སར་གནས་པའི་
སེམས་ཅན་རྣམས་ཀྱི་རྣ་བར་མི་འགྲོ་བས་ཁྱབ་པ་མ་ཡིན་ལ།
སངས་རྒྱས་ཀྱི་གསུང་གི་རྔ་སྒྲ་ནི་འཁོར་བ་ཡི་ས་འོག་གི་འཇིག་
རྟེན་དག་ཏུ་ཡང་ཁྱབ་པར་འགྲོ་བ་དང༌། ལྷར་ནི་ལྷ་ཡི་སིལ་
སྙན་བྱེ་བ་མང་པོ་ཡང་འདོད་ཆགས་ཀྱི་མེ་མངོན་པར་འཕེལ་་་
166

ཐེག་པ་ཆེན་པོ་རྒྱུད་བླ་མའི་བསྟན་བཅོས་ཞེས་བྱ་བའི་མཆན་འགྲེལ།
བའི་དོན་དུ་སྒྲོག་པར་ཕན་པ་མ་ཡིན་ལ། ཐུགས་རྗེའི་བདག་
ཉིད་ཅན་རྣམས་ཀྱི་གསུང་དབྱངས་གཅིག་ཀྱང་སྡུག་བསྔལ་ཀྱི་
མེ་རབ་ཏུ་ཞི་བའི་དོན་དུ་འཇུག་པས་ཕན་པ་དང་། ལྷར་ནི་
མཛེས་ཤིང་ཡིད་ཏུ་འོང་བའི་སིལ་སྙན་གྱི་སྒྲ་དེ་ནི་སྡུག་བསྔལ་་་
གྱི་རྒྱུ་སེམས་ཀྱི་རྒོད་པ་དང་རྣམ་པར་གཡེང་བ་འཕེལ་བར་་་་
འགྱུར་བའི་རྒྱུ་ཡིན་པས་བདེ་བ་མ་ཡིན་ལ། ཐུགས་རྗེའི་བདག་
ཉིད་ཅན་དེ་བཞིན་གཤེགས་པའི་གསུང་ནི་ཏིང་འཛིན་ལ་་་་་་
སེམས་གཏོང་བར་བྱེད་ཅིང་འདོད་པའི་ཉེས་དམིགས་བསམ་པ་་
ལ་སྐུལ་བར་བྱེད་པ་ཉིད་ཀྱིས་བསམ་གཏན་གྱི་བདེ་བ་བསྐྱེད་པར་
བྱེད་པའོ།།མདོར་ན་མ་ལུས་པའི་འཇིག་རྟེན་ཀྱི་ཁམས་སུ་ཡང་
ལྷ་དང་ས་ལ་གནས་པ་ཐམས་ཅད་བདེ་བའི་རྒྱུ་གང་ཡིན་པ་དེ་
: ནི་མ་ལུས་པའི་འཇིག་རྟེན་གྱི་ཁམས་ཀུན་ལ་ཁྱབ་པར་སྣང་བ་་་
ཐུབ་པའི་གསུང་དབྱངས་ཉིད་ལ་ནི་རབ་ཏུ་བརྟེན་པར་བརྗོད་
དོ༑ །དེ་ལྟར་ཐོགས་པ་མེད་པར་འགྲོ་བའི་སངས་རྒྱས་ཀྱི་དབྱངས་ཀྱི་
དཀྱིལ་འཁོར་ནམ་མཁའི་ཁམས་ལྟར་ཡོངས་སུ་ཆད་པ་མེད་པར་་་་་
འཇུག་ཀྱང་ཐམས་ཅད་རྣམ་པ་ཐམས་ཅད་དུ་མ་རྟོགས་པ་གང་ཡིན་
པ་དེ་སངས་རྒྱས་ཀྱི་དབྱངས་ཀྱི་ཉེས་པ་ནི་མ་ཡིན་ལ། མ་རྟོགས་པ་
ནི་བདག་ཉིད་ཀྱི་ཉེས་པ་ཡིན་ཏེ། ཇི་ལྟར་ན་རྣ་བའི་དབང་པོ་
དང་བྲལ་བས་ཕྲ་མོའི་སྒྲ་ནི་ཡོད་ཀྱང་མི་མྱོང་ཞིང་སྒྲའི་ཁྱད་་་་
པར་ཐམས་ཅད་ལྷ་ཡི་རྣ་བ་དང་ལྡན་པ་རྣམས་ཀྱི་ཡང་རྣ་ལམ་་
167

དེབ་བཅུ་གསུམ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དུ་ནི་མི་འགྲོ་བ་བཞིན་ཏེ། དཔེ་དེ་བཞིན་དུ་སངས་རྒྱས་ཀྱི་ཆོས་
ཤིན་ཏུ་ཕྲ་ཞིང་མཆོག་ཏུ་ནི་ཞིབ་མོའི་ཡེ་ཤེས་ཀྱི་སྤྱོད་ཡུལ་དུ་་་་
གྱུར་པ་ཡང་གདུལ་བྱ་ཉོན་མོངས་མེད་པའི་ཡིད་ཅན་གྱི་རྒྱལ་་་་་་
སྲས་འགའ་ཞིག་གི་རྣ་བའི་ལམ་དུ་འགྱུར་བ་ཡིན་གྱིས་གཞན་་་
དུ་མ་ཡིན་ནོ། །ཐུགས་ཆར་སྤྲིན་གྱི་དཔེས་བསྟན་པ་ནི། ཇི་ལྟར་
དབྱར་གྱི་དུས་ན་སྤྲིན་གྱི་ཕུང་པོ་ལས་ས་གཞིའི་ལོ་ཏོག་ཕུན་་་་་་་
སུམ་ཚོགས་པའི་སྐྱེ་བའི་རྒྱུ་ཆུ་ཡི་ཕུང་པོ་ཆེན་པོ་འབད་རྩོལ་་་་་
མེད་པར་ས་ལ་རྒྱུན་དུ་འབེབས་པ་ལྟར། དེ་བཞིན་དུ་ཚད་
མེད་པའི་ཐུགས་རྗེའི་སྤྲིན་ལས་ནི་རྒྱལ་བའི་ཟབ་པ་དང་རྒྱ་ཆེ་་་
བའི་དམ་པའི་ཆོས་ཀྱི་ཆུ་ཡི་ཆར་ཆེན་པོ་འགྲོ་བའི་རྒྱུད་ཀྱི་དགེ་་
བའི་ལོ་ཏོག་མངོན་པར་འཕེལ་བའི་རྒྱུ་རྣམ་པར་རྟོག་པ་གང་
ཡང་མེད་པར་འབེབས་སོ། །ཇི་ལྟར་ན་འཇིག་རྟེན་གྱི་སྐྱེ་བོ་
རྣམས་དགེ་བའི་ལམ་དུ་འཇུག་ཅིང་བརྩོན་པ་ན་ལྷ་རྣམས་ཀྱིས་་་
རླུང་བསྡུས་པ་ལས་སྐྱེས་པའི་ཆུ་ཆར་སྤྲིན་གྱིས་འབེབས་པ་་་་་་་་
ལྟར༑ དེ་བཞིན་དུ་ཐུགས་བརྩེ་བའི་རླུང་གིས་བསྡུས་ཏེ་འགྲོ་བའི་
དགེ་བ་མངོན་པར་འཕེལ་བའི་ཕྱིར་རྫོགས་པའི་སངས་རྒྱས་ཀྱི་་
སྤྲིན་ལས་དམ་པའི་ཆོས་ཀྱི་ཆར་པ་འབེབས་པ་ཡིན་ནོ། །སྲིད་
པའི་འགྲོ་བ་རྣམས་ལ་མཁྱེན་པ་དང་བརྩེ་བ་ཆེན་པོས་འགྱུར་་་་
བ་འཁོར་བའི་མཐའ་དང་མི་འགྱུར་བ་ཞི་བའི་མཐའ་ཡིས་སྐྱོན་་་་
གྱི་མི་གོས་པར་མཐའ་གཉིས་དང་བྲལ་བའི་ནམ་མཁའི་དཀྱིལ་་་་
168

ཐེག་པ་ཆེན་པོ་རྒྱུད་བླ་མའི་བསྟན་བཅོས་ཞེས་བྱ་བའི་མཆན་འགྲེལ།
ན་གནས་པ་ཏིང་ངེ་འཛིན་དང་གཟུངས་ཀྱི་ཆུ་དྲི་མ་མེད་པའི་་
སྙིང་པོ་ཅན་ཡིན་པས། ཐུབ་པའི་དབང་པོའི་སྤྲིན་ནི་དགེ་བའི་
ལོ་ཏོག་ཐམས་ཅད་ཀྱི་རྒྱུའོ། །ཇི་ལྟར་ན་ནུས་པ་བསིལ་བ་དང་རོ་
ཞིམ་པ་དང་རེག་བྱ་འཇམ་པ་དང་བཏེགས་པ་ཡང་བའི་ཆུ་ནི་་
ཆར་སྤྲིན་དེ་ལས་ཐོན་པ་ཡིན་ཀྱང་། ས་ལ་བབ་པ་ན་བ་ཚྭ་ཅན་
ལ་སོགས་པའི་གནས་དང་འབྲེལ་བས་ཚ་བ་དང་ཁ་བ་ལ་སོགས་་
པ་ཤིན་ཏུ་མང་པོའི་རོར་ནི་འགྱུར་བ་བཞིན་དཔེར་བྱས་ནས་་་
དེ་བཞིན་དུ་འཕགས་པའི་ལམ་ཡན་ལག་བརྒྱད་དང་ལྡན་པའི་་
ཆུའི་ཆར་པ་རབ་ཏུ་ཡངས་ཤིང་ཁྱབ་པའི་བརྩེ་བའི་སྤྲིན་གྱི་
སྙིང་པོ་ལས་ཐོན་པ། གདུལ་བྱའི་འགྲོ་བའི་རྒྱུད་ཀྱི་དབང་པོ་
མཆོག་དམན་ལ་སོགས་པའི་གནས་ཀྱི་དབྱེ་བ་ལས་ཐེག་པ་གསུམ་
ལྟ་བུ་རྣམ་པ་མང་པོའི་རོ་དང་ལྡན་པར་འགྱུར་རོ། །ལྟོས་པ་
མེད་པར་འཇུག་པ་ནི། ཐེག་པ་མཆོག་ལ་དད་པ་ཡང་དག་པར་
ངེས་པའི་ཕུང་པོ་དང་དེ་ལ་བར་མའི་བློ་ཅན་མ་ངེས་པའི་ཕུང་པོ་་
དང་ནི་དེ་ལ་སྡང་བ་ལོག་པར་ངེས་པ་ཡི་ཕུང་པོ་གསུམ་ནི་ཆར་
བབ་པ་ན་མི་དག་ལོ་ཏོག་རྒྱས་པས་དགའ་བ་དང་རྨ་བྱ་ཆུ་ལ་མི་་་
ལྟོས་པས་བར་མ་དང་ནི་ཡི་དྭགས་རྣམས་མདག་མེའི་ཆར་པར་་་་
གྱུར་པས་མི་དགའ་བ་དང་འདྲ་སྟེ། དཔྱིད་ཀྱི་མཐར་ཆར་སྤྲིན་
མེད་པ་ནི་མི་དགའ་བ་དང་མཁའ་ལ་མི་རྒྱུ་བའི་རྨ་བྱ་དག་ནི་་་
བར་མར་གནས་པ་དང་དབྱར་གྱི་ཚེ་ས་ལ་ཆར་བབས་པ་ན་ཡི་
169

དེབ་བཅུ་གསུམ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དྭགས་དག་ནི་མི་དགའ་ཞིང་སྡུག་པ་ལྟར་ཐུགས་སྙིང་རྗེའི་་་་
སྤྲིན་ཚོགས་དག་གིས་བསྐྱེད་པའི་ཆོས་ཀྱི་ཆུ་བྱུང་བ་དང་མ་་་་་་་
བྱུང་བ་ལས་ཀྱང་ཆོས་འདོད་པ་དག་དགའ་བ་དང་ཆོས་ལ་་་་་་
སྡང་བའི་འཇིག་རྟེན་དག་མི་དགའ་བ་ལ་ནི་དཔེ་སྔ་མ་དེ་ཉིད་
དོ༑ །ཆུའི་ཐིགས་པ་རགས་པའི་ཆར་འབེབས་པ་དང་རྡོ་ཚན་
དང་ནི་རྡོ་རྗེའི་མེ་སྟེ་ཐོགས་ནི་འབེབ་པ་ན་སྲོག་ཆགས་ཕྲ་མོ་་་
ལ་གནོད་པ་དང་རི་སུལ་དུ་སོང་བ་དག་ལ་ཕན་པ་ཡོད་ཀྱང་ཇི་་
ལྟར་ཆར་སྤྲིན་དེ་ལྟོས་པ་མེད་པ་ལྟར། ཕྲ་བ་ཟབ་མོ་སྟོང་ཉིད་
དང་རྒྱ་ཆེན་པོའི་ཆོས་ཀྱི་ཐིགས་པ་སྟེ་ཆར་འབེབས་པའི་ཐབས་་་
ཀྱི་ཚུལ་གྱིས་གཞན་ལ་སྟོན་པ་ན་མཁྱེན་པ་དང་ནི་བརྩེ་བའི་་་་་་
སྤྲིན་དེ་ན། ཐེག་པ་མཆོག་ལ་མོས་པའི་གདུལ་བྱའི་ཉོན་མོངས་
དག་པར་འགྱུར་བ་དང་ཆོས་ལ་སྡང་བའི་བདག་ལྟའི་བག་ལ་་་་་
ཉལ་འཕེལ་ཏེ་ཁོང་ཁྲོ་བ་དག་ལ་རྣམ་པ་ཀུན་ཏུ་ལྟོས་པ་མེད་་་་་
དོ༑ །སྡུག་བསྔལ་གྱི་མེ་རབ་ཏུ་འཇིལ་བ་ནི། འཁོར་བའི་གནས་
འདིར་སྐྱེ་བ་དང་འཆི་བ་ཐོག་མའི་མཐའ་མེད་པས་དེར་འགྲོ་་་་་
བའི་ལམ་ནི་ངན་སོང་གསུམ་ལྷ་མི་གཉིས་དང་བཅས་ཏེ་རྣམ་པ་་་་
ལྔ་ཡིན་ལ་མི་གཙང་བ་ལ་དྲི་ཞིམ་མེད་པ་བཞིན་འགྲོ་བ་ལྔ་པོ་་
དག་ན་བདེ་བ་མེད་དོ། །དེ་ཡི་སྡུག་བསྔལ་རྟག་ཏུ་མེས་ཚིག་
པ་དང་མཚོན་གྱིས་ཕོག་པའི་རྨ་ལ་རྒྱ་ཚྭ་ལ་སོགས་པའི་འགྱུར་་་་་
བྱེད་ཀྱི་རེག་པ་ལས་སྐྱེས་པ་བཞིན་དུ་བཟོད་པར་དཀའ་བ་ལ་་་་་་
170

ཐེག་པ་ཆེན་པོ་རྒྱུད་བླ་མའི་བསྟན་བཅོས་ཞེས་བྱ་བའི་མཆན་འགྲེལ།
ཐུགས་རྗེ་ཆེན་པོའི་སྤྲིན་ལས་དམ་པའི་ཆོས་ཀྱི་ཆར་ཆེན་པོ་ནི་་
སྡུག་བསྔལ་དེ་རབ་ཏུ་ཞི་བར་བྱེད་པའི་ཕྱིར་རྒྱུན་མི་འཆད་པར་་་་
རབ་ཏུ་འབེབས་པ་ཡིན་ནོ། །ལྷ་ལ་འཆི་འཕོ་དང་ལྟུང་བའི་སྡུག་
བསྔལ་དང་མི་ལ་ལོངས་སྤྱོད་ཡོངས་སུ་ཚོལ་བ་ལ་སོགས་པའི་
སྡུག་བསྔལ་ཞེས་བྱ་བར་ཡོད་པ་རྟོགས་པའི་ཕྱིར་ཐོས་པ་དང་་་་
བསམ་པའི་ཤེས་རབ་དང་ལྡན་པ་ལྷ་དང་མིའི་དབང་ཕྱུག་་་་་་་་
མཆོག་ལའང་མངོན་པར་འདོད་པ་མེད་དེ། རང་གི་ཤེས་རབ་
དང་ནི་དེ་བཞིན་གཤེགས་པའི་གསུང་རབ་དྲི་མ་མེད་པ་ལ་་་་་
ཡིད་ཆེས་ཀྱི་དད་པའི་རྗེས་སུ་འབྲངས་ལ་འཁོར་བའི་སྣོད
བཅུད་གཉིས་པོ་འདི་ནི་སྡུག་བསྔལ་ལོ་ལས་དང་ཉོན་མོངས་པ་་་་
འདི་ནི་རྒྱུ་ཀུན་འབྱུང་ངོ་ཟག་བཅས་འགག་པ་འདི་ནི་འགོག་པ་་་
ཉིད་ཅེས་ཤེས་བྱ་རྣམ་པར་འབྱེད་པའི་ཤེས་པས་མཐོངབའི་་་་་་་
ཕྱིར་རོ། །སྨན་པ་མཁས་པས་ཐོག་མར། ནད་ནི་ཤེས་བྱ་བ་དང་
ནད་ཀྱི་རྒྱུ་ཟས་སྤྱོད་ལོག་པ་སོགས་ནི་སྤང་བྱ་ཡིན་ལ་ནད་དང་་་་
བྲལ་བའི་བདེ་བའི་གནས་ཐོབ་བྱ་དང་སྨན་ནི་རྒྱུད་ལ་བསྟེན་་་་
པར་བྱ་བ་ལྟར། སྡུག་བསྔལ་དང་རྒྱུ་ཀུན་འབྱུང་དང་དེ་གཉིས་
འགོག་པ་དང་དེ་བཞིན་དུ་དེའི་རྒྱུ་ལམ་གྱི་བདེན་པ་རྣམས་རིམ་
པ་བཞིན་ཤེས་པར་བྱ་བ་དང་སྤང་བར་བྱ་བ་དང་རེག་པར་བྱ་་་
ཞིང་རྒྱུད་ལ་བསྟེན་པར་བྱ་བ་རྣམས་སོ། །སྤྲུལ་པ་ཚངས་པའི་
དཔེས་བསྟན་པ་ནི། དཔེ་ཇི་ལྟར་ན་ཚངས་པ་ཆེན་པོ་ཚངས་པ་
171

དེབ་བཅུ་གསུམ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཡི་གནས་ནས་གཞན་དུ་འཕོ་བ་མེད་བཞིན་དུ། འདོད་པ་ན་
སྤྱོད་པའི་ལྷ་ཡི་གནས་ནི་ཐམས་ཅད་དུ་ལུས་ཀྱི་སྣང་བ་འབད་་
པ་མེད་པར་སྟོན་པ་ལྟར། དེ་བཞིན་དུ་ཐུབ་པ་བཅོམ་ལྡན་
འདས་ཆོས་ཀྱི་སྐུ་ལས་བསྐྱོད་པ་མེད་པར་འཇིག་རྟེན་ཁམས་་་་་
ཀུན་ཏུ་གདུལ་བྱ་སྐལ་བ་དང་ལྡན་པ་རྣམས་ལ་འབད་རྩོལ་་་་་་་་
མེད་པར་སྤྲུལ་པ་སྣ་ཚོགས་པ་དག་ནི་སྟོན་པར་མཛད་དོ། །ཇི་
ལྟར་ན་ཚངས་པ་རྟག་ཏུ་རང་གི་གཞལ་ཡས་ཁང་ནས་མི་གཡོ་
བར་འདོད་ཁམས་སུ་ཞུགས་པ་དེ་ལྷ་རྣམས་ཀྱིས་མཐོང་སྟེ་་་་་་
ཚངས་པ་དེ་མཐོང་བའི་ལྷ་དེ་ཡང་འདོད་པའི་ཡུལ་ལ་དགའ་་་་་
བ་སྤོང་བར་བྱེད་པ་ལྟར། དེ་བཞིན་དུ་བདེ་བར་གཤེགས་པ་
ཡང་ཆོས་ཀྱི་སྐུ་ལས་མི་བསྐྱོད་བཞིན་དུ་འཇིག་རྟེན་གྱི་ཁམས་་་
ཀུན་ཏུ་སྐལ་ལྡན་གྱིས་མཐོང་སྟེ་སངས་རྒྱས་དེ་མཐོང་བ་དེ་་་་་་་
ཡང་རྟག་ཏུ་སྒྲིབ་པའི་དྲི་མ་ཀུན་སེལ་བར་བྱེད་དོ། །སྔོན་གྱི་
དུས་ཚངས་པ་ལ་རང་ཉིད་ཀྱི་སྨོན་ལམ་དང་ལྷ་རྣམས་ཀྱི་ནི་་་་་
སྔོན་གྱི་དགེ་བའི་མཐུས་ཇི་ལྟར་ཚངས་པ་འབད་པ་མེད་ཀྱང་་
སྣང་བ་ལྟར་རང་བྱུང་རྫོགས་པའི་སངས་རྒྱས་སྤྲུལ་པའི་སྐུ་ཡང་་་
དེ་བཞིན་ནོ། །ཇི་ལྟར་སྣང་ཞེ་ན། དགའ་ལྡན་གྱི་གནས་ནས་འཕོ་
བ་དང་ཡུམ་གྱི་ལྷུམས་སུ་འཇུག་པ་དང་སྐུ་བལྟམས་པ་དང་ལུམ་
པའི་ཚལ་ནས་ཡབ་ཀྱི་ཁབ་ཏུ་གཤེགས་པ་དང་བཙུན་མོའི
འཁོར་དུ་དགྱེས་པར་རོལ་བ་དང་རབ་ཏུ་བྱུང་ནས་དབེན་པར་་
172

ཐེག་པ་ཆེན་པོ་རྒྱུད་བླ་མའི་བསྟན་བཅོས་ཞེས་བྱ་བའི་མཆན་འགྲེལ།
གནས་པ་དང་། དཀའ་བ་སྤྱོད་པ་དང་བྱང་ཆུབ་ཀྱི་སྙིང་པོར་
གཤེགས་ནས་བདུད་སྡེ་བཅོམ་པ་དང་བྱང་ཆུབ་ཆེན་པོའི་གོ་་་་་
འཕང་བརྙེས་པ་དང་ཞི་བ་མྱ་ངན་ལས་འདས་པའི་གྲོང་དུ་ལམ་་
སྟོན་ཏེ་ཆོས་ཀྱི་འཁོར་ལོ་བསྐོར་བ་དག་བསྟན་ནས་ཐུབ་པ་མྱ་་་་
ངན་ལས་འདས་ཏེ་སངས་རྒྱས་མཐོང་བའི་སྐལ་བ་མེད་ན་མིམིག་་་་་
གི་ལམ་དུ་སྣང་བར་མི་འགྱུར་རོ། །ཡེ་ཤེས་ཉི་མའི་དཔེས་བསྟན་
པ་ནི། ཇི་ལྟར་ན་ཉི་མའི་འོད་ཟེར་གྱིས་གདུང་བའི་དུས་གཅིག་
གི་ཚེ་ཉིད་ལ་པད་མ་ལ་སོགས་པ་རྒྱས་པ་དང་ཀུ་མུ་ཏ་ནི་རབ་
ཏུ་ཟུམ་པ་གྱུར་ཀྱང་། ཆུ་སྐྱེས་བྱེ་བ་དང་ཟུམ་པའི་ཡོན་ཏན་
དང་སྐྱོན་དག་ལ་ཉི་མ་རྟོག་པ་མེད་པ་ལྟར་འདིར་ནི་འཕགས་
པའི་ཉི་མ་ཡང་དེ་བཞིན་དུ་གདུལ་བྱ་དང་གདུལ་བྱ་མ་ཡིན་པ་ལ་
རྣམ་པར་རྟོག་པ་མི་མངའ་བ་ཡིན་ནོ། །ཇི་ལྟར་ན་ཉི་མའི་དཀྱིལ་
འཁོར་རྟོག་པ་མེད་པར་རང་གི་འོད་ཕྱོགས་ཐམས་ཅད་ལ་ཅིག་་
ཅར་སྤྲོས་པ་ཡིས། པདྨ་རྣམས་ཀྱི་འདབ་མ་རྒྱས་པར་བྱེད་པ་
དང་ལོ་ཏོག་གཞན་དག་ཀྱང་སྨིན་པར་བྱེད་པ་ལྟར། དེ་བཞིན་
དུ་དེ་བཞིན་གཤེགས་པ་ཡི་ཉི་མ་དམ་པའི་ཆོས་ཀྱི་འོད་ཟེར་་་་
དག །གདུལ་བྱའི་སྐྱེ་བོའི་པདྨ་ལ། །རྣམ་པར་རྟོག་པ་མེད་
པར་འཇུག་གོ། །ཆོས་ཀྱི་སྐུ་དང་གཟུགས་ཀྱི་སྐུ་དག་གིས་
གཞན་གྱི་དོན་བྱེད་པ་ཡིན་ཏེ་དེ་ཡང་བྱང་ཆུབ་སྙིང་པོའི་ནམ་
མཁར་ཤར་བའི་ཤེས་བྱའི་རྣམ་པ་ཀུན་མཁྱེན་པའི་རྫོགས་པའི་་་་
173

དེབ་བཅུ་གསུམ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
སངས་རྒྱས་ཀྱི་ཉི་མ་དེའི་འགྲོ་བར་ནི་ཡེ་ཤེས་ཀྱི་འོད་ཟེར་རབ་་
ཏུ་སྤྲོ་བར་མཛད་དོ། །གང་གི་ཕྱིར་གདུལ་བྱ་རྒྱུད་དག་པ་ཡི་ཆུ་
ཡི་སྣོད་ནི་ཐ་དད་པ་ཐམས་ཅད་ལ་བདེ་བར་གཤེགས་པའི་ཉི་་
མའི་གཟུགས་བརྙན་ནི་དཔག་ཏུ་མེད་པ་དག་དུས་ཅིག་ཅར་་་
དུ་འཆར་རོ། །དེ་ལྟར་སངས་རྒྱས་རྣམས་རྣམ་པར་རྟོག་པ་མེད་པ་
ཉིད་ཡིན་ཡང་སེམས་ཅན་གྱི་ཚོགས་རྣམ་པ་གསུམ་ལ་སྟོན་པ་དང་་་
འདོམས་པར་འཇུག་པའི་ཚུལ་གྱི་དབང་དུ་བྱས་ཏེ་རི་དང་འདྲ་བ་་་
ཉིད་ནི། རྟག་ཏུ་ཤེས་བྱ་ཐམས་ཅད་ལ་ཁྱབ་པའི་ཆོས་དབྱིངས་
མཐའ་དབུས་མེད་པའི་ནམ་མཁའི་དཀྱིལ་དུ་ནི་རྫོགས་པའི་
སངས་རྒྱས་ཀྱི་ཉི་མ་གདུལ་བྱ་ཡི་རི་ལ་རང་རང་གི་སྐལ་བས་ཇི་
ལྟར་འོས་པར་འབབ་སྟེ། ཇི་ལྟར་རྒྱ་ཆེན་པོའི་འོད་ཟེར་སྟོང་
དང་ལྡན་པའི་ཉི་མ་ཤར་བ་འདི་ཡིས་འཇིག་རྟེན་ཀུན་ཏུ་འོད་་་
ཀྱིས་སྣང་བར་བྱས་ནས་རིམ་གྱིས་ནི་མཆོག་སྟེ་མཐོ་བ་དང་དེ་་
ནས་བར་མ་དང་མཐར་དམན་པའི་རི་ལ་ཡང་འབབ་པ་དེ་་་་་་་་
བཞིན་དུ་རྒྱལ་བའི་ཉི་མ་ཡང་སེམས་ཅན་གྱི་ཚོགས་རབ་དང་་་
འབྲིང་དང་ཐ་མ་དག་ལ་རིམ་གྱིས་འབབ་པ་ཡིན་ནོ། །འོད་ཀྱི་
དཀྱིལ་འཁོར་ཁྱད་པར་དུ་གྱུར་པ་ནི། སངས་རྒྱས་ཀྱི་ཞིང་ཀུན་ཀྱི་
ནམ་མཁའི་མཐིལ་ནས་འོད་ཟེར་སྤྲོ་བའི་མཐུ་ཉི་མ་ལ་མེད་པ་་་
གཏི་མུག་མི་ཤེས་པའི་མུན་པ་སྟུག་པོས་བཀབ་པ་ལ་ཤེས་བྱའི་་་་་
དོན་སྟོན་པ་ཡང་མིན་ནོ། །ཐུགས་རྗེའི་བདག་ཉིད་ཅན་སངས་
174

ཐེག་པ་ཆེན་པོ་རྒྱུད་བླ་མའི་བསྟན་བཅོས་ཞེས་བྱ་བའི་མཆན་འགྲེལ།
རྒྱས་ཀྱི་ཉི་མ་ནི་སྣ་ཚོགས་པའི་དམ་པའི་ཆོས་ཀྱི་མདོག་བཀྱེ་བའི་
འོད་ཚོགས་ཀྱིས་གསལ་བ་དག་ནི་གདུལ་བྱའི་འགྲོ་བ་མཐའ
དག་ལ་ཤེས་བྱའི་དོན་ཐམས་ཅད་སྟོན་པར་མཛད་དོ། །སངས་
རྒྱས་གྲོང་ཁྱེར་དུ་གཤེགས་པའི་ཚེ་མིག་དང་མི་ལྡན་པ་ཡི་སྐྱེ་་་་
བོ་ལོང་པ་རྣམས་ཀྱིས་གཟུགས་མཐོང་ཞིང་དོན་མེད་པ་ཉེས་
པའི་ཚོགས་དང་བྲལ་ཞིང་དོན་གྱི་མཆོག་རྫོགས་པའི་སངས་རྒྱས་་་
དེ་མཐོང་བ་ལས་ནི་རབ་ཏུ་དགའ་བ་མྱོང་བ་དང༌། ཆོས་རྣམས་
ཀྱི་རང་བཞིན་མཐོང་བ་ལ་གེགས་བྱེད་པའི་གཏི་མུག་གིས་ལྡོངས་
པ་དང་སྲིད་པའི་རྒྱ་མཚོར་ལྷུང་བ་ལྟ་བ་སྣ་ཚོགས་པའི་མུན་་་་་་
པས་བསྒྲིབས་པ་རྣམས་དེ་བཞིན་གཤེགས་པ་ཡང་དག་པར་་
རྫོགས་པའི་སངས་རྒྱས་ཀྱི་ཉི་མའི་འོད་ཀྱིས་བློ་ཤེས་རབ་ཀྱི་་
སྣང་བ་སྔར་མ་མཐོང་བ་ཡི་གནས་ཁྱད་པར་ཅན་ཆོས་ཉིད་ཀྱི་་་་་
བདེན་པ་མཐོང་བར་འགྱུར་རོ། །ཐུགས་ཀྱི་གསང་བ་ཡིད་བཞིན་
གྱི་ནོར་བུའི་དཔེས་བསྟན་པ་ནི། ཇི་ལྟར་ན་ཡིད་བཞིན་གྱི་ནོར་
བུ་རིན་པོ་ཆེ་ནི། རྣམ་པར་རྟོག་པ་མེད་ཀྱང་དུས་ཅིག་ཅར་དུ་ཉེ་
འཁོར་གྱི་སྤྱོད་ཡུལ་ན་གནས་པ་རྣམས་ཀྱི་ནི་བསམ་པའི་དོན་་་་
ཀུན་སོ་སོར་རྫོགས་པར་བྱེད་པ་ལྟར། དེ་བཞིན་དུ་རྫོགས་པའི་
སངས་རྒྱས་ཡིད་བཞིན་གྱི་ནོར་བུ་དེ་ལ་བརྟེན་ནས་བསམ་པ་་
ཐ་དད་པའི་གདུལ་བྱ་རྣམས་ཀྱིས་ཀྱང་ཐེག་པ་མཆོག་དམན་སྣ་་་་
ཚོགས་པའི་ཆོས་ནི་ཐོས་པ་གྱུར་ཀྱང་རྫོགས་པའི་སངས་རྒྱས་དེ་་
175

དེབ་བཅུ་གསུམ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ནི་ཆོས་སྟོན་པ་དེ་ལ་རྣམ་པར་མི་རྟོག་གོ། །ཇི་ལྟར་ན་ནོར་བུ་
རིན་ཆེན་འདི་ནི་རྟོག་པ་མེད་བཞིན་དུ་ཇི་ལྟར་འདོད་པའི་་་་་
ནོར་རྣམས་འབད་པ་མེད་པར་གཞན་གསོལ་བ་འདེབས་པ་་་་་་
དག་ལ་རབ་ཏུ་སྟེར་བ་ལྟར། དེ་བཞིན་དུ་ཐུབ་པའི་དབང་པོ་
ཡང་འབད་རྩོལ་མེད་ཀྱང་ཇི་ལྟར་འོས་ཤིང་འཚམ་པར་ནི་་
གཞན་གྱི་དོན་དུ་སྲིད་པ་ཇི་སྲིད་གནས་ཀྱི་བར་དུས་རྟག་ཏུ་་་་་
བཞུགས་པ་ཡིན་ནོ།།དེ་བཞིན་གཤེགས་པ་འབྱུང་བ་རྙེད་པ་དཀའ་
བའི་ཚུལ་ནི་གང་གི་ཕྱིར་རྒྱ་མཚོདང་ས་འོག་ན་གནས་པའི་ནོར་
བུ་དེ་ལ་རབ་ཏུ་འདོད་པས་བཙལ་ཀྱང་ཇི་ལྟར་ནོར་བུ་བཟང་་་
པོ་དེ་ནི་འཛམ་གླིང་གི་འགྲོ་བ་འདིར་རབ་ཏུ་རྙེད་པར་དཀའ་་་་
ལ༑ དེ་བཞིན་དུ་འགྲོ་བ་ཤིན་ཏུ་སྐལ་བ་ངན་པ་ཉོན་མོངས་
པའི་གདོན་གྱིས་ཟིན་པའི་ཡིད་འདིར་བདེ་བར་གཤེགས་པ་་་་་
མཐོང་བ་དེ་ནི་རྙེད་པ་དཀའ་བར་ཤེས་པར་བྱའོ། །གསུང་གི་
གསང་བ་སྒྲ་བརྙན་གྱི་དཔེའི་བསྟན་པ་ནི། །ཇི་ལྟར་ན་བྲག་ཆ་ལྟ་
བུའི་སྒྲ་བརྙན་གྱི་ནི་སྒྲ་དེ་ཉིད་གཞན་གྱི་རྣམ་པར་རིག་པ་ལས་
བྱུང་བ་དང་རྣམ་པར་རྟོག་པ་མེད་ཅིང་བརྗོད་པར་བཟོ་བའི་་་་
རྩོལ་བ་མེད་ལ་ཕྱི་རོལ་དང་ནང་གང་ན་མི་གནས་པ་ལྟར། དེ་
བཞིན་དུ་དེ་བཞིན་གཤེགས་པའི་གསུང་དེ་ཡང་གཞན་གྱི་་་་་་་
རྣམ་པར་རིག་པ་ལས་བྱུང་བ་དང་རྣམ་པར་རྟོག་པ་མེད་ལ་་་་་
བརྗོད་པར་བཟོ་བའི་འབད་རྩོལ་མེད་ཅིང་ཕྱི་རོལ་དང་ནང་ན་་
176

ཐེག་པ་ཆེན་པོ་རྒྱུད་བླ་མའི་བསྟན་བཅོས་ཞེས་བྱ་བའི་མཆན་འགྲེལ།
ཤེས་པའི་བདག་ཉིད་དུ་གནས་པ་མ་ཡིན་ནོ། །སྐུ་ཡི་གསང་བ་ནམ་
མཁའི་དཔེའི་བསྟན་པ་ནི། ནམ་མཁའ་ནི་ཅུང་ཟད་ཙམ་ཡང་གྲུབ་
པ་མེད་ཅིང་མིག་ལ་སྣང་བ་མེད་པ་ཡིད་ཀྱིས་དམིགས་པ་མེད་་་
ཅིང་རྟེན་པའི་གཞི་མེད་ལ་མིག་གི་ལམ་ལས་རབ་ཏུ་འདས་པ།
གཟུགས་སུ་མེད་ཅིང་གཞན་ལ་བསྟན་དུ་མེད་པ་ཡི་ནམ་་
མཁའ་ལ་ཇི་ལྟར་མཐོ་བ་དང་དམའ་བ་དག་ཏུ་མཐོང་ཡང་་་་་
ནམ་མཁའ་དེ་ནི་མཐོ་བ་དང་དམའ་བ་དེ་ལྟར་ཡོད་པ་མིན་ལ།
དེ་བཞིན་དུ་སྐྱེ་འགག་ལ་སོགས་ཐམས་ཅད་སངས་རྒྱས་ལ་་
མཐོང་ཡང་སངས་རྒྱས་དེ་ནི་སྐུ་བལྟམས་པ་ལ་སོགས་པ་དེ་ལྟར་་
ཡོད་པ་མིན་ནོ། །ཐུགས་རྗེ་ཆེན་པོ་ས་གཞིའི་དཔེས་བསྟན་པ་ནི།
ཇི་ལྟར་ནས་ལས་སྐྱེ་བ་ཀུན། རྣམ་པར་རྟོག་པ་མེད་པའི་ས་ལ་
བརྟེན་ནས་ནི་དང་པོ་སྐྱེ་ཞིང་འཕེལ་བ་དང་བར་དུ་རྒྱུན་བརྟན་
པ་དང་མཐར་ཡངས་པར་འགྱུར་བ་ལྟར། དེ་བཞིན་དུ་རྫོགས་
པའི་སངས་རྒྱས་ཀྱི་ས་གཞི་རྣམ་པར་རྟོག་པ་མེད་པ་ལ་བརྟེན་
ནས་ཀྱང་། འགྲོ་བའི་རྒྱུད་ཀྱི་དགེ་བའི་རྩ་བ་རྣམས་མ་ལུས་
པར་ནི་གོང་དུ་འཕེལ་བར་འགྱུར་རོ། །དཔེ་རྣམས་ཀྱི་བསྡུས་པའི་
དོན་ནི། འབད་རྩོལ་དང་རྣམ་རྟོག་མེད་པར་བྱ་བ་འགའ་ཡང་
བྱེད་པ་མཐོང་བ་མེད་པ་དེ་བས་ན་གདུལ་བྱའི་རྒྱུད་ཀྱི་ཐེ་་་་་་
ཚོམ་བཅད་པའི་ཕྱིར་དཔེ་རྣམ་པ་དགུ་ནི་བསྟན་པ་ཡིན་ནོ། །
མདོ་གང་དུ་དཔེ་དགུ་པོ་འདི་དག་རྒྱས་པར་རབ་ཏུ་བསྟན་་་་
177

དེབ་བཅུ་གསུམ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པར་གྱུར་པ་མདོ་སྡེ་ཡི་ནི་མིང་དེ་བཞིན་གཤེགས་པ་ཐམས་ཅད་་
ཀྱི་ཡུལ་ལ་འཇུག་པ་ཡེ་ཤེས་སྣང་བ་རྒྱན་ཉིད་ཀྱིས་དཔེ་བསྟན་པ་་་་་
དེ་ཡི་དགོས་པ་བསྟན་པ་ཉིད་ཡིན་ནོ། །ཐོས་པ་ལས་བྱུང་བའི་
ཤེས་པ་ཡི་སྟེ་ཤེས་རབ་ཀྱི་སྣང་བ་རྒྱ་ཆེན་པོ་འདིས་བརྒྱན་པའི་
བློ་ལྡན་བྱང་ཆུབ་སེམས་དཔའི་དེ་ནི་མྱུར་དུ་སངས་རྒྱས་ཀྱི་་་་་་་་
སྤྱོད་ཡུལ་ཀུན་ལ་འཇུག་པར་འགྱུར་རོ། །འབད་རྩོལ་མེད་པའི་
ཕྲིན་ལས་དེའི་དོན་བཻ་ཌཱུརྱའི་ས་གཞི་དག་པ་ལ་བརྒྱ་བྱིན་གྱི་་་་་
གཟུགས་བརྙན་འཆར་བ་ལ་སོགས་པའི་དཔེ་དག་ནི་རྣམ་པ་་་་
དགུ་བརྗོད་པ་དེ་ལ་ནི་ལྷུན་གྲུབ་དུ་འབྱུང་བ་དེ་ཡི་བསྡུས་དོན་
ཡིན་པ་ངེས་པར་བཟུང་བར་བྱའོ། །སྐུ་སྟོན་པ་དང་གསུང་
བརྗོད་པ་དང་ཐུགས་ཁྱབ་པ་དང་སྤྲུལ་པ་སྟོན་པ་དང་ཡེ་ཤེས་་་་
སྤྲོ་བ་དང་ཐུགས་དང་གསུང་དང་སྐུ་ཡི་གསང་བ་རྣམས་དང་་་
ཐུགས་རྗེ་ཆེན་པོའི་བདག་ཉིད་རྫོགས་པའི་སངས་རྒྱས་ཐོབ་པ་་་
ཉིད་དེ་རྣམ་པ་དགུའོ། །སངས་རྒྱས་དེ་འབད་རྩོལ་གྱི་རྒྱུན་ཀུན་
རབ་ཏུ་ཞི་བ་ཡིན་ཏེ་རྣམ་པར་རྟོག་པ་མེད་པའི་ཐུགས་མངའ་་
བའི་ཕྱིར་དཔེར་ན་དྲི་མ་མེད་པའི་བཻ་ཌཱུརྱའི་ས་གཞི་ལ་བརྒྱ་བྱིན་
གྱི་གཟུགས་བརྙན་ཤར་བ་ལ་སོགས་པ་བཞིན་ནོ། །དེ་ཡང་
འབད་རྩོལ་ཞི་བ་ཡིན་ཞེས་དམ་བཅས་ཏེ་རྟོག་པ་མེད་པའི་
ཐུགས་མངའ་བ་ནི་སྒྲུབ་བྱེད་ཀྱི་གཏན་ཚིགས་སོ། །འབད་རྩོལ་
མེད་ཀྱང་ཕྲིན་ལས་འཇུག་པའི་རང་བཞིན་གྱི་དོན་ནི་གྲུབ་དོན་་
178

ཐེག་པ་ཆེན་པོ་རྒྱུད་བླ་མའི་བསྟན་བཅོས་ཞེས་བྱ་བའི་མཆན་འགྲེལ།
དུ་བྱས་སྟེ་དཔེ་ནི་བརྒྱ་བྱིན་གྱི་གཟུགས་ལ་སོགས་པ་ཡིན་ནོ། །
འདིར་ནི་སྐབས་ཀྱི་དོན་འདི་ལྟར་ཡིན་ཏེ་སྐུ་སྟོན་པ་ལ་སོགས་
པ་དོན་རྣམ་པ་དགུ་ནི་སྟོན་པ་རྫོགས་པའི་སངས་རྒྱས་སྐྱེ་འཆི་་་་་
དང་བྲལ་བ་དེ་ཉིད་ཀྱི་ཕྲིན་ལས་ཐམས་ཅད་འབད་པ་མེད་པར་
རབ་ཏུ་འཇུག་པའོ། །དོན་འདི་ཉིད་ཀྱི་དབང་དུ་བྱས་ཏེ་དཔེ་
བསྡུས་པ་ལ་ཚིགས་སུ་བཅད་པ་བཞི་སྟེ། སངས་རྒྱས་གང་ཞིག་སྐུ་
བརྒྱ་བྱིན་དང་གསུང་རྔ་དང་ཐུགས་སྤྲིན་བཞིན་དང་སྤྲུལ་པ་་་་་
ཚངས་པ་དང་ཡེ་ཤེས་ཉི་མ་དང་ཐུགས་ཀྱི་གསང་བ་རིན་ཆེན་་་་་་
ཡིད་བཞིན་གྱི་ནོར་བུའི་རྒྱལ་པོ་བཞིན་དང་གསུང་གི་གསང་བ་་་རྩྭ
སྒྲ་བརྙན་དང་སྐུའི་གསང་བ་ནམ་མཁའ་དང་ཐུགས་རྗེ་ཆེན་པོ་་་་
ས་གཞི་བཞིན་དུ་སྲིད་པའི་མཐའ་ཡི་བར་དུ་འབད་རྩོལ་མེད་་་་་
པར་གཞན་དོན་མཛད་པ་དེ་ཐོས་པའི་ཤེས་རབ་དང་ལྡན་པའི་་་་
རྣལ་འབྱོར་པ་རྣམས་ཀྱིས་རིག་པ་ཡིན་ནོ། །རིན་ཆེན་བཻ་ཌཱུརྱའི་
ས་གཞི་ལ་ལྷ་དབང་གི་གཟུགས་བརྙན་སྣང་བ་བཞིན་སྐུ་ཡི་སྣང་་་
བ་སྟོན་པ་སྟེ་གསུང་གིས་ལེགས་པར་འདོམས་པར་མཛད་པ་ནི་
ལྷ་ཡི་རྔ་དང་འདྲ་བ་དང་། ཐུགས་ཀྱི་ཤེས་བྱ་ལ་ཁྱབ་པའི་བདག་
ཉིད་མཁྱེན་པ་དང་བརྩེ་བ་ཆེན་པོའི་སྤྲིན་གྱི་ཚོགས་ནི་གདུལ་་་་
བྱ་མཐའ་ཡས་པའི་འགྲོ་བའི་ཁམས་ལ་སྲིད་རྩེའི་བར་དུ་ཁྱབ་་་་
པར་འཇུག་པ་དང་། ཚངས་པ་བཞིན་དུ་ཟག་མེད་ཀྱི་གནས་ཆོས་
ཀྱི་སྐུ་ལས་མི་བསྐྱོད་པར་གདུལ་བྱ་ཇི་ལྟ་བ་བཞིན་དུ་སྤྲུལ་པ་་་་་་
179

དེབ་བཅུ་གསུམ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
རྣམ་པ་དུ་མར་རབ་ཏུ་སྟོན་པ་དང་། ཉི་མ་བཞིན་དུ་ཡེ་ཤེས་
ཀྱི་སྣང་བ་རབ་ཏུ་སྤྲོ་བ་གང་ཡིན་པ་དང་རྣམ་པར་དག་པའི་་་་་་
རིན་ཆེན་ཡིད་བཞིན་གྱི་ནོར་བུ་འདྲ་བའི་ཐུགས་ཀྱི་གསང་བ་་་
མཆོག་དང་། རྒྱལ་བ་རྣམས་ཀྱི་གསུང་གི་གསང་བ་དེ་བྲག་ཅ་
བཞིན་དུ་བརྗོད་པར་བྱེད་པའི་ཡི་གེ་མེད་པ་དང་སྐུ་ཡི་གསང་བ་
ནི་ནམ་མཁའ་ལྟ་བུར་ཐམས་ཅད་དུ་ཁྱབ་པར་སྣང་བ་དང་་་་་
གཟུགས་མེད་ཅིང་རྟག་ཏུ་གནས་པ་ཉིད་དང་ས་བཞི་བཞིན་དུ་་
འགྲོ་བའི་དཀར་པོའི་ཆོས་ཀྱི་སྨན་རྣམས་མ་ལུས་པའི་རྣམ་་་་
པ་ཀུན་ཏུ་བསྐྱེད་པ་དང་འཕེལ་བ་ལ་སོགས་པའི་གཞི་གྱུར་པ་དེ་
ནི་སངས་རྒྱས་ཀྱི་ས་ཡིན་ནོ། །ཡང་ཇི་ལྟ་ན་དཔེ་བརྗོད་པ་འདིས་
སངས་རྒྱས་བཅོམ་ལྡན་འདས་རྣམས་རྟག་ཏུ་སྐྱེ་བ་མེད་ཅིང་འགག་་
པ་མེད་པ་ཡིན་ཡང་སྐྱེ་བ་དང་འགག་པར་མཐོང་བ་དང་འདི་དག་་
གིས་སངས་རྒྱས་ཀྱི་ཕྲིན་ལས་འགྲོ་བ་ཐམས་ཅད་དུ་ལྷུན་གྱིས་གྲུབ་་་
པ་རྒྱུན་མི་འཆད་པར་བསྟན་པ་ཡིན་ཞེ་ན། རྒྱུད་དག་པ་བཻ་ཌཱུརྱ་
དང་འདྲ་བ་ཡི་སེམས་ལ་སངས་རྒྱས་མཐོང་བའི་རྒྱུ་ཡོད་པ་་་་་་
ཡིན་ལ། དེ་ཡི་དག་པ་ནི་གཞན་གྱིས་མི་ཟློག་པའི་དད་པའི་
དབང་པོ་ཡངས་ཤིང་བརྟས་པ་ཉིད་དོ། །དགེ་བའི་སེམས་དེ་སྐྱེ་
བ་དང་འཇིག་པས་ན་སངས་རྒྱས་གཟུགས་ཀྱི་སྐུ་ནི་སྐྱེ་བ་དང་
འཇིག་པར་སྣང་ངོ་། །ཡང་བརྒྱ་བྱིན་སུམ་ཅུ་རྩ་གསུམ་པའི་གནས་
ནས་མ་གཡོས་པ་བཞིན་དུ་ཐུབ་པ་ནི་ཆོས་ཀྱི་སྐུ་ཡི་བདག་ཉིད་་་
180

ཐེག་པ་ཆེན་པོ་རྒྱུད་བླ་མའི་བསྟན་བཅོས་ཞེས་བྱ་བའི་མཆན་འགྲེལ།
ལས་སྐྱེ་འཇིག་མེད་ལ། དེ་བཞིན་དུ་ནི་འབད་རྩོལ་མེད་པར་
སྐྱེ་བ་མེད་ཅིང་འགག་པ་མེད་པའི་ཆོས་ཀྱི་སྐུ་ལས་མ་གཡོས་་་་་་་་
པར༑ སྲིད་པ་ཇི་སྲིད་གནས་ཀྱི་བར་དུ་སྐུ་སྟོན་པ་ལ་སོགས་
པའི་མཛད་པ་རྒྱུན་མི་འཆད་པར་འཇུག་གོ། །དཔེ་འདི་རྣམས་
ཀྱིས་བསྡུས་པ་ཡི་དོན་ནི་འདི་ཡིན་ལ་རིམ་པ་ངེས་པ་ཡང་་་་་་་
འདི་ཡིན་ཞིང་ཇི་ལྟ་ན་སྔ་མ་རྣམས་ཕྱི་མས་ཆོས་མི་མཐུན་པར་་་
བསྟན་པའི་ཕྱིར་དཔེ་ཡིན་པ་སྤངས་པའི་སྒོ་ནས་བརྗོད་པ་ཡིན་་
ཏེ༑ སངས་རྒྱས་ཀྱི་སྐུ་ནི་བརྒྱ་བྱིན་གྱི་གཟུགས་བརྙན་ལྟ་བུ་སྟེ་
ཆོས་སྟོན་པའི་དབྱངས་དང་མི་ལྡན་པས་ཐམས་ཅད་ནས་དེ་་་་་་
འདྲའང་མིན་ནོ། །གསུང་གིས་ཆོས་བསྟན་པ་ནི་ལྷ་ཡི་རྔ་བཞིན་
ཡིན་ལ་སེམས་ཅན་གྱི་ཁམས་ཐམས་ཅད་དུ་ཁྱབ་པར་དོན་བྱེད་་་
པ་མིན་པས་ན་དེ་དང་འདྲ་བའང་མིན་ནོ། །མཁྱེན་བརྩེ་སྤྲིན་
ཆེན་དང་མཚུངས་ཀྱང་དོན་མེད་ལ་གནོད་པའི་ས་བོན་རྒྱས་་་་་
པ་སྤོང་ནུས་པ་མིན་པས་དེ་འདྲའང་མིན་ནོ། །དོན་མེད་པའི་
འདོད་སྲེད་སྤང་བར་བྱེད་པ་ཚངས་ཆེན་བཞིན་ཏེ་གཏན་དུ་ནི་་
རྒྱུད་ཡོངས་སུ་སྨིན་པར་བྱེད་པ་མིན་པས་དེ་འདྲའང་མིན་ནོ། །
མ་རིག་པའི་མུན་པ་དཔྱིས་ནས་འབྱིན་པས་ཉི་མའི་གཟུགས་་་
བཞིན་ཏེ་གཏན་དུ་ནི་མུན་པ་མི་འབྱུང་བར་འཇོམས་པ་མིན་་་
པས་དེ་འདྲའང་མིན་ནོ། །རྟག་ཏུ་མུན་པ་སེལ་བ་ཡིད་བཞིན་གྱི་
སྐ
ནོར་བུ་དང་འདྲ་ལ་འཇིག་རྟེན་དུ་འབྱུང་བ་ནི་རྙེད་པར་མི་་་་་་
181

དེབ་བཅུ་གསུམ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དཀའ་བས་དེ་འདྲའང་མིན་ནོ། གང་དུ་ཡང་མ་གྲུབ་པས་སྒྲ་
བརྙན་བཞིན་ཏེ་གནས་སྐབས་ཀྱི་རྐྱེན་ལས་ནི་བྱུང་བ་ཡིན་པས་
དེ་དང་འདྲ་བའང་མིན་ནོ། །སྐྱེ་འགག་གནས་གསུམ་དང་བྲལ་
བས་ནམ་མཁའ་དང་འདྲ་ལ་དེ་རྣམ་པར་དག་པ་ཡི་གཞི་མིན་་
པས་དེ་དང་འདྲ་བའང་མིན་ནོ། །འཇིག་རྟེན་དང་འཇིག་རྟེན་
ལས་འདས་པའི་འགྲོ་བའི་ཕུན་སུམ་ཚོགས་པ་མ་ལུས་པ་དེ་་་་་
དག་གནས་པ་ཡི་རྟེན་ཡིན་པའི་ཕྱིར་ས་ཡི་དཀྱིལ་འཁོར་ཆེན་་
པོ་དག་དང་འདྲ་སྟེ། སངས་རྒྱས་ཀྱི་བྱང་ཆུབ་ལ་བརྟེན་ནས་
འཇིག་རྟེན་འདས་པ་བྱང་ཆུབ་གསུམ་གྱི་ལམ་ཐམས་ཅད་་་་་་་་
འབྱུང་བའི་ཕྱིར་རོ། །འཇིག་རྟེན་པའི་དགེ་བའི་ལས་ཀྱི་ལམ་
བཅུ་དང་བསམ་གཏན་བཞི་དང་ཚད་མེད་པ་བཞི་དང་་་་
གཟུགས་མེད་པའི་ཏིང་ངེ་འཛིན་བཞི་ཡང་འབྱུང་ངོ༌། །ཐེག་པ་
ཆེན་པོ་རྒྱུད་བླ་མའི་བསྟན་བཅོས་དཀོན་མཆོག་གི་རིགས
རྣམ་པར་དབྱེ་བ་ལས། དེ་བཞིན་གཤེགས་པའི་ཕྲིན་ལས་
མཛད་པའི་སྐབས་ཏེ་བཞི་པའོ།། །།
ཇི་སྐད་བསྟན་པའི་གནས་བཞི་པོ་འདི་དག་ཉིད་ལ་ལྷག་པར་
མོས་པ་རྣམས་ཀྱི་ལྷག་པར་མོས་པའི་ཕན་ཡོན་གྱི་ཚིགས་སུ་བཅད་་་
པ་དྲུག་ནི། མོས་པའི་ཡུལ་སངས་རྒྱས་ཀྱི་ཁམས་དྲི་མ་དང་བཅས་
པའི་དེ་བཞིན་ཉིད་དང་སངས་རྒྱས་ཀྱི་བྱང་ཆུབ་དྲི་མ་མེད་པའི་་
182

ཐེག་པ་ཆེན་པོ་རྒྱུད་བླ་མའི་བསྟན་བཅོས་ཞེས་བྱ་བའི་མཆན་འགྲེལ།
དེ་བཞིན་ཉིད་དང་སངས་རྒྱས་ཀྱི་ཆོས་སྟོབས་ལ་སོགས་པའི་ཡོན་
ཏན་རྣམས་དང་སངས་རྒྱས་ཀྱི་ཕྲིན་ལས་ཏེ་བཞི་པོ་འདི་དག་་་་་
དག་པའི་སེམས་ཅན་གྱིས་ཀྱང་ཇི་ལྟ་བ་བཞིན་དུ་བསམ་པར་་་
བྱ་ནུས་པ་མིན་པས་འདི་ནི་འདྲེན་པ་རྫོགས་པའི་སངས་རྒྱས་་་་་
རྣམས་ཀྱི་སྤྱོད་ཡུལ་ཡིན་ནོ། །བློ་དང་ལྡན་པ་དག་རྒྱལ་བའི་
ཡུལ་ཁམས་སོགས་བཞི་པོ་དེ་ལ་མོས་པ་བྱས་ན་སངས་རྒྱས་ཀྱི་་་་
ཡོན་ཏན་མ་ལུས་པའི་ཚོགས་ཀྱི་སྣོད་དུ་འགྱུར་ཏེ། བློའི་བསམ་
དུ་མེད་པའི་ཡོན་ཏན་གྱི་ཚོགས་ལ་མངོན་པར་དགའ་བས་་་་་་་་
སེམས་ཅན་ཀུན་ཀྱི་བསོད་ནམས་ཐམས་ཅད་ཟིལ་གྱིས་གནོན་
པར་འགྱུར་རོ། །གཏོང་བ་པོ་གང་ཞིག་བླ་ན་མེད་པའི་བྱང་ཆུབ་
དོན་དུ་གཉེར་བས་གསེར་ལས་བྱས་པའི་ཞིང་ཁམས་ནོར་བུ་སྣ་
ཚོགས་ཀྱིས་སྤྲས་པ་ནི་གྲངས་སངས་རྒྱས་ཀྱི་ཞིང་གི་རྡུལ་དང་་་་
མཉམ་པ་དུས་ཉིན་རེ་བཞིན་དུ་ཆོས་ཀྱི་རྒྱལ་པོ་རྫོགས་པའི་་་་་་་་
སངས་རྒྱས་རྣམས་ལ་རྟག་ཏུ་འབུལ་ན། གཞན་གང་ཞིག་གིས་
བསྟན་བཅོས་འདི་ལས་ཚིག་ཙམ་ཐོས་ཤིང་ཐོས་ནས་ཀྱང་ནི་་་
ལུང་གི་རྗེས་སུ་འབྲང་ནས་མོས་པ་བྱས་ན་གང་ཟག་འདི་སྦྱིན་པ་་
ལས་བྱུང་བའི་དགེ་བ་དེ་ལས་བསོད་ནམས་ཆེས་མང་དུ་ཐོབ་
པར་འགྱུར་རོ། །བློ་དང་ལྡན་པ་གང་ཞིག་བླ་ན་མེད་པའི་བྱང་
ཆུབ་ཐོབ་པར་འདོད་པས་དུས་བསྐལ་པ་དུ་མར་ཡང་ལུས་་་་
དང་ངག་དང་ཡིད་ཀྱི་སྒོ་ནས་འབད་པ་མེད་པར་རང་གི་ངང་་་་་
183

དེབ་བཅུ་གསུམ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
གིས་ཚུལ་ཁྲིམས་འཆལ་བའི་དྲི་མ་མེད་པ་སྲུང་བར་བྱེད་ལ།
གཞན་གང་ཞིག་གིས་བསྟན་བཅོས་འདི་ལས་ཚིག་ཙམ་ཐོས་་་
ཤིང་ཐོས་ནས་ཀྱང་ནི་སྔར་བཞིན་མོས་པ་བྱེད་ན་གང་ཟག་་་་་་་་
འདི་ཚུལ་ཁྲིམས་ལས་བྱུང་བའི་དགེ་བ་དེ་ལས་བསོད་ནམས་་
ཆེས་མང་པོ་ཐོབ་པར་འགྱུར་རོ། །གང་ལ་ལ་ཞིག་འདི་ན་སྲིད་
པ་གསུམ་གྱི་ཉོན་མོངས་པའི་མེ་མངོན་གྱུར་དག་འཇིག་པའི་་་་་
བསམ་གཏན་ནི་ལྷའི་གནས་པ་བསམ་གཏན་བཞི་དང་ཚངས་་་་
པའི་གནས་པ་མེད་བཞི་མཐར་སོན་པ་ཞིག་རྫོགས་པའི་བྱང་་་་་
ཆུབ་འཕོ་བ་མེད་པ་ཐོབ་པའི་ཐབས་སུ་བསྒོམས་ལ། གཞན་
གང་ཞིག་གིས་བསྟན་བཅོས་འདི་ལས་ཚིག་ཙམ་ཞིག་ཐོས་ཤིང་་་
ཐོས་ནས་ཀྱང་ནི་སྔ་མ་ལྟར་མོས་ན་གང་ཟག་འདི་བསམ་མ་་་་་་་་་
གཏན་བསྒོམ་པ་ལས་བྱུང་བའི་དགེ་བ་དེ་ལས་བསོད་ནམས་་་
ཆེས་མང་དུ་ཐོབ་པར་འགྱུར་རོ། །དེ་དག་གི་རྒྱུ་མཚན་ཡང་གང་
གི་ཕྱིར་སྦྱིན་པ་བཏང་བས་ལོངས་སྤྱོད་དག་ནི་སྒྲུབ་པར་བྱེད་་་
ཅིང་ཚུལ་ཁྲིམས་ཀྱི་འབྲས་བུ་མཐོ་རིས་ཀྱི་དགའ་བ་དང་བསམ་་་
གཏན་བསྒོམས་པས་ཉོན་མོངས་མངོན་གྱུར་རྣམས་སྤོང་བར་་་་་
བྱེད་ལ་གནས་ལུགས་རྫོགས་པའི་ཤེས་རབ་ཀྱིས་ནི་ཉོན་མོངས་་་
པ་དང་ཤེས་བྱའི་སྒྲིབ་པ་ཀུན་སྤོང་བར་བྱེད་པས་དེ་ཡི་ཕྱིར་ཤེས་
རབ་འདི་མཆོག་ཉིད་དེ་དེ་ཡི་རྒྱུ་ནི་ངེས་དོན་གྱི་མདོའི་བརྗོད་་་་་
བྱ་འདི་ཐོས་ནས་དེ་ལ་ཡིད་ཆེས་པའི་མོས་པ་ཡིན་ནོ། །ཚིགས་སུ་
184

ཐེག་པ་ཆེན་པོ་རྒྱུད་བླ་མའི་བསྟན་བཅོས་ཞེས་བྱ་བའི་མཆན་འགྲེལ།
བཅད་པ་འདི་རྣམས་ཀྱི་བསྡུས་པའི་དོན་ནི་ཚིགས་སུ་བཅད་པ་
དགུས་རིག་པར་བྱ་སྟེ་ཁམས་རང་ལ་གནས་པ་དང་དེ་ནི་གནས་་་
གྱུར་པ་ན་བྱང་ཆུབ་དང་དེ་ཡི་ཚེ་ཡོན་ཏན་དང་ལྡན་པ་དང་་་་་་
གཞན་གྱི་དོན་ཕུན་སུམ་ཚོགས་པ་སྒྲུབ་པ་སྟེ། རྒྱལ་བ་ཡི་ནི་
མཁྱེན་པའི་ཡུལ་དུ་གྱུར་པ་རྣམ་པ་བཞི་ཇི་སྐད་བརྗོད་པ་འདི་
ལ༑ བློ་ལྡན་གང་ཞིག་གིས་སངས་རྒྱས་ཀྱི་ཁམས་ཡོད་པ་དང་དྲི་
མ་གཤིས་ལ་མ་ཞུགས་པས་སྤང་བར་ནུས་པ་ཉིད་དང་དེའི་ཚེ་་
དོན་གཉིས་ཕུན་ཚོགས་ཀྱི་ཡོན་ཏན་དང་ལྡན་པར་མོས་པས་ནི་་
མྱུར་བ་ཉིད་དུ་དེ་བཞིན་གཤེགས་པ་ཡི་གོ་འཕང་ཐོབ་པའི་་་་
སྐལ་བ་དང་ལྡན་པར་འགྱུར་རོ། །རང་གིས་བསམ་གྱིས་མི་ཁྱབ་
པའི་ཡུལ་སངས་རྒྱས་ཀྱི་ཁམས་འདི་ནི་རང་ལ་ཡོད་པ་ཉིད་དང་་་
: རྒྱུ་ཡོད་པས་བྱང་ཆུབ་ཆེན་པོ་དེ་ཡང་བདག་འདྲ་བས་ཀྱང་ཐོབ་་་
པར་ནུས་པ་དང་། ཐོབ་པའི་ཚེ་དོན་གཉིས་ཕུན་སུམ་ཚོགས་པ་
འདི་འདྲའི་ཡོན་ཏན་དང་ལྡན་པ་ཡིན་ཞེས་ཡིད་ཆེས་ཀྱི་དད་་་
པས་མོས་པའི་ཕྱིར་དེ་ལ་དོན་གཉེར་གྱི་འདུན་པ་དང་དགེ་བ་ལ་
བརྩོན་འགྲུས་དང་མི་བརྗེད་པའི་དྲན་པ་དང་སེམས་རྩེ་གཅིག་་་་་
པའི་བསམ་གཏན་དང་གནས་ལུགས་མ་ནོར་བ་རྟོགས་པའི་ཤེས་
རབ་ལ་སོགས་པ་ཡོན་ཏན་ཐམས་ཅད་ཀྱི་སྣོད་དུ་གྱུར་པས།
ཀུན་རྫོབ་དང་དོན་དམ་པའི་བྱང་ཆུབ་ཀྱི་སེམས་ནི་རྒྱལ་སྲས་དེ་་་
དག་ལ་རྟག་ཏུ་ཉེ་བར་གནས་པར་འགྱུར་རོ། །དེ་ནི་རྟག་ཏུ་
185

དེབ་བཅུ་གསུམ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཉེ་བར་གནས་པས་རྒྱལ་བའི་སྲས་པོ་དེ་ནི་བྱང་ཆུབ་ཀྱི་ལམ་་
ལས་ཕྱིར་མི་ལྡོག་གོ། །བསོད་ནམས་ཀྱི་ཕ་རོལ་ཏུ་ཕྱིན་པ་
ཡོངས་སུ་རྫོགས་པ་དང་ཡོངས་སུ་དག་པ་ཉིད་དུ་འགྱུར་རོ། །
བསོད་ནམས་སྦྱིན་པ་ནས་བསམ་གཏན་གྱི་བར་གྱི་ཕ་རོལ་ཏུ་་་་་
ཕྱིན་པ་ལྔ་དང་དེ་ལ་སྦྱིན་བྱ་ལེན་པོ་གཏོང་པོ་ལྟ་བུ་རྣམ་གསུམ་་
རྟོག་པ་མེད་པས་དེ་ཡོངས་སུ་རྫོགས་པ་དང་དེ་ཉིད་ཡོངས་སུ་་་
དག་པ་ནི་དེ་ཡི་མི་མཐུན་པའི་ཕྱོགས་སེར་སྣ་ལ་སོགས་པ་སྤང་་
བའི་ཕྱིར་རོ། །སྦྱིན་པ་ལས་བྱུང་བའི་བསོད་ནམས་ནི་སྦྱིན་པ་
སྟེ་ཚུལ་ཁྲིམས་ལས་བྱུང་བ་ཡང་ཚུལ་ཁྲིམས་ཡིན་ལ། བཟོད་པ་
དང་བསམ་གཏན་གཉིས་དག་ནི་སྒོམ་པ་ལས་བྱུང་བ་དང་་་་་
བརྩོན་འགྲུས་ནི་ཀུན་ཏུ་འགྲོ་བ་སྟེ་ཐམས་ཅད་ལ་གྲོགས་སུ་ཡོད་་
པ་ཡིན་ནོ། །འཁོར་གསུམ་ལ་མཚན་འཛིན་གྱི་རྣམ་པར་རྟོག་
པའམ་གཉིས་འཛིན་གྱི་རྣམ་པར་རྟོག་པ་གང་ཡིན་པ་དེ་ནི་ཤེས་་་
བྱའི་སྒྲིབ་པ་ཡིན་པར་འདོད་ལ་ལྔ་པོ་ཡོངས་སུ་རྫོགས་པའི་་
གེགས་ཡིན་ནོ། །སེར་སྣ་ལ་སོགས་པའི་རྣམ་པར་རྟོག་པ་གང་
ཡིན་ལ་བདེན་འཛིན་དང་བཅས་པ་དེ་ནི་ཉོན་མོངས་པའི་སྒྲིབ་་་་
པ་ཡིན་པར་འདོད་དེ་ལྔ་པོ་ཡོངས་སུ་དག་པའི་གེགས་ཡིན་ནོ། །
མཐའ་བྲལ་བསམ་བརྗོད་ལས་འདས་པའི་ཆོས་ཉིད་མངོན་སུམ་དུ་་
རྟོགས་པའི་ཤེས་རབ་ལས་གཞན་སྒྲིབ་པ་གཉིས་པོ་དེ་དག་ནི་ཆ་
མཉམ་པར་སྤོང་བྱེད་ཀྱི་དངོས་རྒྱུ་གཞན་མེད་པ་དེ་ཡི་ཕྱིར་ཤེས་
186

ཐེག་པ་ཆེན་པོ་རྒྱུད་བླ་མའི་བསྟན་བཅོས་ཞེས་བྱ་བའི་མཆན་འགྲེལ།
རབ་མཆོག་ཡིན་ལ་ཤེས་རབ་དེ་ཡི་གཞི་ནི་ངེས་དོན་གྱི་མདོ་ལ་་་་
ཐོས་པ་ཚུལ་བཞིན་བྱེད་དགོས་པས་དེ་ཡི་ཕྱིར་སྦྱིན་པ་ལ་སོགས་་་་
པ་ཐམས་ཅད་ལས་ཐོས་པ་མཆོག་ཏུབསྔགས་སོ། །དེ་ལྟར་ཡིད་
ཆེས་པ་ངེས་དོན་གྱི་མདོ་སྡེ་དག་གི་ལུང་དང་རིགས་པའི་ཚུལ་དྲི་་
མ་མེད་པ་ལ་བརྟེན་ནས་བདག་ཉིད་ཀྱི་བག་ཆགས་ཕྲ་མོ་་་
འབའ་ཞིག་ལུས་པ་དེ་དག་པའི་ཕྱིར་དང༌། གདུལ་བྱ་གང་དག་
ཆོས་ཟབ་མོ་འདི་ལ་མོས་པ་དང་དགེ་བ་ཕུན་སུམ་ཚོགས་པ་་་་་་་་་
ལྡན་པའི་བློ་སྟེ་ཤེས་རབ་ཅན་དེ་དག་རྗེས་སུ་བཟུང་བའི་ཕྱིར་་་
བསྟན་བཅོས་འདི་བཤད་དོ།། །ཇི་ལྟར་ན་སྒྲོན་མེ་དང་གློག་དང་
ནོར་བུ་དང་ཉི་ཟླའི་འོད་རྣམས་ལ་བརྟེན་ནས་མིག་དང་ལྡན་་་
པས་གཟུགས་ལ་ལྟ་བ་བཞིན་དཔེར་བྱས་ནས་དེ་བཞིན་དུ་དོན་་
སྐ་
དང་ངེས་པའི་ཚིག་དང་ཆོས་དང་སྤོབས་པ་སོ་སོ་ཡང་དག་པ་་་་་་
རིགས་པ་བཞིའི་འོད་མཛད་པ་ཐུབ་པའི་དབང་པོའི་གསུང་རབ་་
ལ་བརྟེན་ནས་རྒྱུད་བླ་མ་འདི་ཉིད་རབ་ཏུ་བཤད་དོ། །གང་
ཞིག་དོན་དང་ལྡན་པའི་ཆོས་དང་ཉེ་བར་འབྲེལ་ཞིང་ངག་དང་
ཚིག་དྲི་མ་མེད་པས་ཁམས་གསུམ་གྱི་ཀུན་ནས་ཉོན་མོངས་པ་་་་་
ཐམས་ཅད་སྤོང་བྱེད་ཀྱི་གསུང་ཞི་བ་མྱ་ངན་ལས་འདས་པའི་་་་་་་
ཕན་ཡོན་སྟོན་པར་མཛད་པ་གང་ཡིན་པ་དེ་ནི་དྲང་སྲོང་ཆེན་
པོའི་གསུང་ཡིན་ཞིང་དེ་དག་ལས་བཟློག་པ་ནི་གཞན་མུ་སྟེགས་་་
བྱེད་ཀྱིའོ། །གང་ཞིག་རྒྱལ་བའི་བསྟན་པ་འབའ་ཞིག་གི།
187

དེབ་བཅུ་གསུམ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དབང་དུ་བྱས་ནས་ཆོས་རྒྱུན་གྱི་ཏིང་ངེ་འཛིན་ལ་སོགས་པས་རྣམ་
གཡེང་མེད་པའི་ཡིད་ཅན་གྱིས་བཤད་ལ། ཐར་པ་ཐོབ་པའི་
ལམ་སྟོན་པའི་མདོ་སྡེ་དག་དང་རྗེས་སུ་མཐུན་པར་བཤད་པ་དེ་
ཡང་དྲང་སྲོང་རྫོགས་པའི་སངས་རྒྱས་ཀྱི་བཀའ་བཞིན་དུ་སྤྱི་སྤྱི་་་་་་
བོས་བླང་བར་འོས་སོ། །གང་གི་ཕྱིར་རྒྱལ་བ་སངས་རྒྱས་ལས་
ཆེས་མཁས་པ་འགའ་ཡང་འཇིག་རྟེན་གསུམ་པོ་འདི་ན་ཡོད་་་་
པ་མིན་ཏེ་ཤེས་བྱ་མ་ལུས་པ་དང་དེ་ཁོ་ན་ཉིད་མཆོག་ནི་ཚུལ་་་་
བཞིན་དུ་ཀུན་མཁྱེན་གྱིས་མཁྱེན་གྱི་གཞན་གྱིས་མིན་པ་དེ་ཡི་་
ཕྱིར་དྲང་སྲོང་ཆེན་པོ་རང་ཉིད་ཀྱིས་གཞག་པའི་མདོ་སྡེ་གང་་
ཡིན་པ་དེ་ནི་རང་གི་བློའི་རྣམ་པར་རྟོག་པས་མི་དཀྲུག་སྟེ་ཐུབ་་་་
པའི་ཚུལ་མ་ནོར་བ་བཤིག་པའི་ཕྱིར་མདོའི་དོན་དཀྲུག་པ་དེ་་་
ཡང་དམ་པའི་ཆོས་ལ་ནི་གནོད་པ་བྱེད་པར་འགྱུར་རོ། །ཉོན་
མོངས་པས་རྨོངས་པའི་བདག་ཉིད་རྣམས་ཀྱིས་འཕགས་པ་ལ་
སྐུར་པ་འདེབས་པ་དང་དེས་གསུངས་པའི་དམ་པའི་ཆོས་ལ་་་་་
བརྙས་པ་གང་ཡིན་པ་དེ་ཀུན་ཞེན་ལྟས་བྱས་ལ། དེས་ན་ཞེན་
ལྟའི་དྲི་མ་ཅན་དེ་ལ་བློ་མི་སྦྱར་ཏེ་གོས་གཙང་མ་ཚོན་གྱིས་་་་་་
རྣམ་པར་འགྱུར་གྱིས་སྣུམ་གྱིས་གོས་པ་ནི་དེ་ལྟ་མིན་ནོ། །བློ་
དམན་པའི་ཕྱིར་དང་དཀར་པོའི་ཆོས་ལ་མོས་པ་བྲལ་བའི་ཕྱིར་
དང་དམན་པ་ལ་མཆོག་ཏུ་འཛིན་པའི་ལོག་པའི་ང་རྒྱལ་ལ་་་་་་་་་
བརྟེན་པའི་ཕྱིར་དང་དམ་པའི་ཆོས་ཀྱིས་ཕོངས་པའི་ལས་་་་་་་་་
188

ཐེག་པ་ཆེན་པོ་རྒྱུད་བླ་མའི་བསྟན་བཅོས་ཞེས་བྱ་བའི་མཆན་འགྲེལ།
བསགས་པས་བསྒྲིབས་པའི་བདག་ཉིད་ཀྱི་ཕྱིར་དང་དགོངས་པ་
ཅན་ལ་སྒྲ་ཇི་བཞིན་དུ་འཛིན་པས་དྲང་དོན་དེ་ཉིད་ངེས་དོན་དུ་་
འཛིན་པའི་ཕྱིར་དང་ཟང་ཟིང་ལ་ཆགས་པས་རྙེད་ལ་བརྐམ་་
པའི་ཕྱིར་དང་ལྟ་བའི་དབང་དུ་སོང་བའི་ཕྱིར་དང་ཆོས་སུན་་་་
འབྱིན་པ་ལ་བརྟེན་པའི་ཕྱིར་དང་ཆོས་འཛིན་པའི་བཤེས
གཉེན་ཐག་བསྲིངས་པའི་ཕྱིར་དང་ཆོས་ལ་མོས་པ་དམན་པའི་་་་
ཕྱིར་ན་དགྲ་བཅོམ་པ་རྣམས་ཀྱི་ཆོས་དེ་སྤོང་བར་བྱེད་དོ། །ཇི་
ལྟར་ཟབ་མོའི་ཆོས་ལས་ཉམས་པ་ལ་འཇིགས་པར་བྱ་བ་དེ་
བཞིན་དུ་མཁས་པ་རྣམས་ཀྱིས་མེ་དང་ནི་མི་བཟད་པའི་སྦྲུལ་
གདུག་པ་དང་སྲོག་འཕྲོག་པའི་གཤེད་མ་དང་ནི་ཐོག་ལའང་་་་་
ཤིན་ཏུ་འཇིགས་པར་མི་བྱ་སྟེ། མེ་དང་སྦྲུལ་གདུག་པ་དང་དགྲ་
དང་རྡོ་རྗེའི་མེས་ནི་ཚེ་འདིའི་སྲོག་དང་བྲལ་བ་ཙམ་ཞིག་བྱེད་་
དེ་དེ་ལས་གཞན་མནར་མེད་རྣམས་ཀྱི་འགྲོ་བ་ཤིཏུ་་་་་་་་་་
འཇིགས་པར་ནི་འགྲོ་བར་མི་འགྱུར་རོ། །གང་ཟག་གང་ཞིག་
གིས་ཡང་དང་ཡང་དུ་སྡིག་པའི་གྲོགས་པོ་བསྟེན་པས་སངས་་་་
རྒྱས་ལ་ངན་སེམས་དང་ལྡན་པར་གྱུར་པས་ཁྲག་འབྱིན་པ་དང་།
ཕ་དང་མ་དང་དགྲ་བཅོམ་པ་གསོད་པ་ལ་སོགས་བྱ་བ་མིན་པ་་
བྱེད་དེ་མཆོག་གི་ཚོགས་སོ་སོར་དབྱེན་གྱིས་འབྱེད་པ་བྱེད་པའི་་
མི་དེ་ཡང་ཆོས་ཉིད་ཀྱི་དོན་ངེས་པར་བསམས་ན་མྱུར་དུ་དེ་་་
ལས་ཐར་བར་འགྱུར་གྱི། གང་ཞིག་ཡིད་ནི་དམ་པའི་ཆོས་ལ་
189

དེབ་བཅུ་གསུམ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
སྡང་བར་བྱེད་པ་དེ་ལ་ཐར་བ་ག་ལ་ཡོད། དཀོན་མཆོག་
གསུམ་དང་རྣམ་པར་བྱང་བའི་ཁམས་དང་དྲི་མ་མེད་པའི་བྱང་་
ཆུབ་དང་ཡོན་ཏན་དང་ཕྲིན་ལས་ཏེ་དོན་གྱི་གནས་རྣམ་པ་་་་
བདུན་ཚུལ་བཞིན་དུ་བཤད་པ་ལས་བདག་གིས་དགེ་བ་གང་་
ཞིག་ཐོབ་པ་དེས་ནི་འགྲོ་བ་འདི་དག་གིས་མཐའ་ཡས་པའི་་་་་་་
འོད་མངའ་བ་དྲང་སྲོང་ཆེན་པོ་སྐུ་ཚེ་དཔག་ཏུ་མེད་པ་དེ་ཉིད་་
མཐོང་ཞིང་མཐོང་ནས་ཀྱང་ནི་ཆོས་ཀྱི་མིག་དྲི་མ་མེད་པ་་་་་་་་
སྐྱེས་ཏེ་བྱང་ཆུབ་ཀྱི་གོ་འཕང་མཆོག་ཐོབ་པར་ཤོག་ཅིག །རྒྱུ་
གང་ལས་རྒྱུ་མཚན་ནམ་དགོས་པ་གང་གི་ཕྱིར་ཇི་ལྟ་བུར་
བཤད་པ་དང་ནི་གང་བཤད་པ་དང་རྒྱུ་མཐུན་པ་ནི་གང་ཡིན་་
ཏེ་དེ་ལྟར་ཡིད་ཆེས་སོགས་ཚིགས་སུ་བཅད་པ་བཞིས་བསྟན་་་་་
ཏོ༑ །ཡང་ཚིགས་སུ་བཅད་པ་གཉིས་ཀྱིས་བདག་ཉིད་དག་པ་ཡི་
ཐབས་དང་དེ་ནས་གཅིག་གིས་ཉམས་པའི་རྒྱུ། དེ་ནས་ཚིགས་
སུ་བཅད་པ་ནི། །གཉིས་ཀྱིས་ཉམས་པའི་འབྲས་བུ་བསྟན་པ་
ཡིན་ལ། གནས་སྐབས་རྒྱལ་བའི་འཁོར་གྱི་དཀྱིལ་འཁོར་དུ་སྐྱེས་
ཏེ་ཆོས་ལ་བཟོད་པ་ཐོབ་པ་དང་མཐར་ཐུག་ཏུ་བྱང་ཆུབ་ཐོབ་་་་་
པའི་ཆོས་བརྗོད་པས་མདོར་ན་གནས་མཐར་གྱི་འབྲས་བུ་རྣམ་
པ་གཉིས་ནི་ཐ་མ་ཡིས་ནི་བསྟན་པ་ཡིན་ནོ། །ཐེག་པ་ཆེན་པོ་
རྒྱུད་བླ་མའི་བསྟན་བཅོས་དཀོན་མཆོག་གི་རིགས་རྣམ་པར་་
དབྱེ་བ་ལས། ཕན་ཡོན་གྱི་སྐབས་ཏེ་ལྔ་པའོ།། །།
190

ཐེག་པ་ཆེན་པོ་རྒྱུད་བླ་མའི་བསྟན་བཅོས་ཞེས་བྱ་བའི་མཆན་འགྲེལ།
ཐེག་པ་ཆེན་པོ་རྒྱུད་བླ་མའི་བསྟན་བཅོས་མགོན་པོ་་་་་་་
བྱམས་པས་མཛད་པ་རྫོགས་སོ། །དཔལ་གྲོང་ཁྱེར་དཔེ་མེད་
ཀྱི་མཁས་པ་ཆེན་པོ་བྲམ་ཟེ་རིན་ཆེན་རྡོ་རྗེའི་དབོན་པོ་པཎྜི་་
ཏ་མཁས་པ་ཆེན་པོ་སད་ཛྙཱ་ན་དང༌། ལོཙྪཱ་བ་ཤཱཀྱའི་དགེ་
སློང་རྔོག་ལོ་ཆེན་པོ་བློ་ལྡན་ཤེས་རབ་ཀྱིས་གྲོང་ཁྱེར་དཔེ་མེད་
དུ་བསྒྱུར་བའོ།། །།
འཕགས་པའི་འགྲེལ་པ་དང་མཁས་པའི་ཞལ་ན་གཉིས་འ
གཏུགས་སྟེ་རང་བཟོ་མེད་པར་སྔོན་བྱོན་སྤྲུལ་པའི་ལོ་པཎ་རྣམས་ཀྱི་
རྗེས་སུ་ཞུགས་པ་སྤྲང་བན་གཞན་ཕན་པས་མཆན་དུ་བཏབ་པ་་་
འདིས་ཀྱང་བསྟན་པ་ལ་བྱ་བ་བྱེད་ནུས་པར་ཤོག་ཅིག །
191

སྤྱི་ཁྱབ་ཇུས་འགོད་པ། རྒྱ་ཀོང་རིག་འཛིན་མཐར་ཕྱིན། ཐུབ་བསྟན་སྙན་གྲགས།
རྩོམ་སྒྲིག་པ། སྨན་སྤྲུལ་དགེ་གྲགས།
རྩོམ་སྒྲིག་གཞོན་པ། རྫོགས་ཆེན་ཆོས་འཕེལ།
ཡིག་རྒྱག་པ། རྫོགས་ཆེན་ཆོས་འཕེལ། ཚེ་རིང་ནོར་སྒྲོན།
དཔེ་སྒྲིག་འགན་འཁུར་བ། བཀྲ་ཤིས། པདྨ་ཚུལ་ཁྲིམས།
རྫོགས་ཆེན་མཁན་ཆེན་གཞན་དགའི་གསུང་འབུམ།
གཞུང་ཆེན་བཅུ་གསུམ་གྱི་མཆན་འགྲེལ།
དེབ་བཅུ་གསུམ་པ།
སི་ཁྲོན་དཔེ་སྐྲུན་ཚོགས་པ་དང༌།
སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན་ནས་བཀྲམ།
ཁྲེང་ཏུའུ་ཧྲུའུ་ཐུང་པར་འདེབས་འགན་འཁྲི་ཚད་ཡོད་ཀུང་སིས་དཔར།
༢༠༠༦ལོའི་ཟླ ༡༢ པར་པར་གཞི་དང་པོ་བསྒྲིགས།
༢༠༠༦ལོའི་ཟླ ༡༢ པར་པར་ཐེངས་དང་པོ་དཔར།
པར་གྲངས། ༠༠༠༡~༢༥༠༠
དཔེ་རྟགས། ISBN 978-7-5409-3365-4/B · 102
དཔེ་རིན་སྒོར། ༢༢༠. ༠༠

ཏི
TARY
DZOGN CHEN
;:“ཥ
རྫོགས་ཆེན་གནའ་དཔེ་གསར་སྐྲུན་ཁང་ནས་སྤེལ་བས།
།སངས་རྒྱས་བསྟན་པ་རྒྱས་ཤིང་འགྲོ་ཀུན་ཞི་བདེ་ཡོང་བར་ཤོག
ISBN 978-7-5409-3365-4
G
རཱབྷུ 9"787540"933654">
ཏརུཧྲཱིཿ;
£ ¥€ :220.007
ཡི་གེ་ཉི་ཤུ་རྩ་དྲུག་པ་འདི་དཔེ་ཆའི་ནང་དུ་བཞག་ན་དཆ་དེ་ཙིགདན་
བགོམས་ཀྱང་ཉེས་པ་མི་འབྱུང་བར་འཇམ་དང་རྒྱུང་ལགང་ན་

